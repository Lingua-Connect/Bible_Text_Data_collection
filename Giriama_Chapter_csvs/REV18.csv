Verse Text
"Vivi virihokira, natsuha matso nikimona malaika mungine kaheri mwenye wadimi mubomu. Akithima kula mulunguni. Bai wo mulangaza wa kwakwe waihendya dhunia yosi ing'ale."
"Bai akinena kwa sauthi ya dzulu akiamba,"
Vivi zhakala kwa kukala kila kabila ranwa divai ya mathuruthuru ga uzindziwe.
"Gonya kuchambola sauthi nyingine kuko mulunguni ikiamba,"
Mana zizo dambize iye zidzakala ts'umbi bomu iriyo hatha inagut'a dzulu mulunguni.
"Bai vizho arizhoahendera at'u, nanwi muhendereni dza vizho zhenye."
Mwangizeni kigondzi na mumutese dza viryahu
"Bai kwa ut'u uu, andapata mapigo ga manyonge, kiriro, na ndzala siku mwenga."
"Na o athawali a urumwenguni mariozinga na kupiga maisha naye, mandihowona wo mosi wakathi andihokala anasha mandamuririra."
"Mandahenda kuima kure kwenye kwa kugoha kupatwa ni gago mateso ga kwakwe. Mandaamba,"
"Na o ahendi a biashara a urumwengu mandamuririra na kumushikithikira, mana vit'u zhao k'avigulwa kaheri."
"K'ahana kamare agulaye zo dhahabu zao, na fedha, na hedu go mawe gao ga kima kibomu, kitani safi na nguwo za zambarau, na th'une, na hariri. K'ahana agulaye mihi yoyosi ya udhi na vit'u zhosi vitengezwazho na p'embe za ndzovu, na mbao za gali, na vit'u zha ng'andu, na zha chuma, na zha marimari."
"K'akuna agulaye mudhalasini, iliki, mavumba, manemane, ubani, divai, mafuha, unga, ngano. K'akuna agulaye ng'ombe, ng'ondzi, farasi, magari ga kusukumwa ni farasi, atumwa na roho za anadamu."
"O ahendi a biashara makimwamba ye mwanamuche,"
"Bai ao ahendi a biashara kahi za mudzi uwo mubomu, mariopata ushaha kula kwa ye mwanamuche, mandaima kure kwa kugoha kupata mashaka hamwenga naye. Mandarira na kushikithika zhomu zhenye."
"Mandaamba,"
Uwo uthajiriwe wosi udzangamika kwa muda wa saa mwenga thu-thu-thu.”
"Kidza marihowona wo mosi wakathi arihokala anasha makirira makiamba, “Ni mudzi hiwo uriwokala mubomu dza uno?”"
"Na lola marira na kushikithika. Makidzimwagira mitsanga ya kitswa na kuamba,"
"Hendani raha ninwi mutoao kuko mulunguni, mana Mulungu adzauhukumu uwo mudzi mubomu wa Babiloni kwa gago urigomuhendera. Ninwi at'ue, na ahumwi, na manabii, nanwi hendani raha, mana Mulungu adzauhukumu uwo mudzi wa Babiloni kwa gago urigomuhendera."
"Gonya hakimbola malaika mwenye wadimi, akihatsola riiwe ribomu here lwalwa, akiritsuha mumo baharini. Akiamba,"
"Ndani mwako uwe Babiloni, k'amundasikirwa wira upigwao na vinubi,"
Taa k'arindaaka kaheri mumu mwako.
"Na ndani mwakwe mwaonekana milatso ya o manabii na ya at'u a Mulungu,"

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Luka 2</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Luka</a></li>
<li><a href='LUK01.htm'>&lt;</a></li>
<li><a href='LUK.htm'>2</a></li>
<li><a href='LUK03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>Kuzhalwa kwa Jesu </div> <div class='r'>Math'ayo 1:18-25  </div><div class='p'> <span class="verse" id="V1">1&#160;</span>Kahi za siku zizo Kaisari Augusito ariye were ni muthawali wa Kirumi, wamboza amulo kukala at'u osini matoao kahi za ts'i yosi mathalwe.   <span class="verse" id="V2">2&#160;</span>(Kuthala at'u kuku were ndo kwa kwandza kamare kuhendeka. Bai kahi za uwo wakathi, Kurenio were ni luwali wa ts'i ya Siria.)   <span class="verse" id="V3">3&#160;</span>Kila mut'u wakwendadzindhikisha kahi za uwo mudzi ambolawo.   </div><div class='p'> <span class="verse" id="V4">4&#160;</span><a href="#FN1" class="notemark"><span class="popup">2:4-7 Math' 2:1; Joh 7:42</span></a>Ndo Josefu naye akiuka kula mudzi wa Nazareth'i uriwo kahi za jimbo ra Galilaya na akimbuka kwenda mudzi wa Beth'elehemu ambawo u kahi za jimbo ra Judea. Kuko Beth'elehemu were ndo kurikozhalwa muthawali Daudi, kwa vizho Josefu wakwenda kuko kwa kukala iye were anambola kahi za mbari iyo na lukolo lulo lwa Daudi.   <span class="verse" id="V5">5&#160;</span>Naye wakwendadzindhikisha na Maryamu ariye were andakala muchewe kwani were anamulola, kidza Maryamu wakathi uu were ana mimba.   <span class="verse" id="V6">6&#160;</span>Vikara marihokala ma kuko Beth'elehemu, wakathi wa kudzivugulakwe Maryamu ukifika,   <span class="verse" id="V7">7&#160;</span>na lola akidzivugula mwanawe wa kwandza, naye were ni muthana. Bai akimuhala ye mwana na akimufunga nguwo za kihoho na akimuhambalaza kahi za kidau cha kuririra ng'ombe. Vivi wavihenda kwa kukala were zo nyumba za kulala ajeni zi thele zosi.   </div><div class='s'>Malaika anaambolera arisa </div> <div class='p'> <span class="verse" id="V8">8&#160;</span>Vikara kwereko na arisa kahi za luhande lwa ts'i iyo. Arisa aa were manarinda mifugo yao wakathi wa usiku ko urisani.   <span class="verse" id="V9">9&#160;</span>Ndo poo malaika wa Bwana akiambolera na kidza mulangaza wa Bwana ukiang'alira. Kuona vizho o arisa madzalwa ni woga jeri-jeri.   <span class="verse" id="V10">10&#160;</span>Ela ye malaika kuona vizho akiambira o arisa, “Musihondoke, lolani nidzamurehera Uv̱oro Udzo undioafwahiza sana at'u osi.   <span class="verse" id="V11">11&#160;</span><a href="#FN2" class="notemark"><span class="popup">2:11 Math' 20:30-32; Joh 4:42; Mahe 5:31; 13:23; 2 P'et 1:11</span></a>Kwani vivi rero kahi za mudzi wa Daudi mudzazhalirwa mwokoli wenu, naye nde Masihi Bwana.   <span class="verse" id="V12">12&#160;</span>Nanwi mundihokwenda, mundamumanya kwa muv̱ano uu: Mundamona mwana mutsanga adziyefungwa viguwo zha kihoho na adzalazwa kahi za kidau cha kuririra ng'ombe.”   </div><div class='p'> <span class="verse" id="V13">13&#160;</span>Ndo haho henye hachambola kundi bomu ra malaika na makigwirana na yuyahu malaika mungine na makimulika Mulungu na kuamba,   </div><div class='q'> <span class="verse" id="V14">14&#160;</span><a href="#FN3" class="notemark"><span class="popup">2:14 Isa 57:19; Math' 10:13, 34; Mar 9:50; Luk 1:79; 10:5-6; 12:51; 19:38, 42; 24:36; Joh 4:27; Mahe 10:36; Aefe 2:14, 17</span></a>“Nguma nayende kwa Mulungu ko dzulu,  </div><div class='q2'>na dheri narikale dhuniani kwa o at'u ario Mulungu anafwahirwa nao!”   </div><div class='p'> <span class="verse" id="V15">15&#160;</span>Bai aryahu malaika marihoahaukira aryahu arisa na kuuya mulunguni, o arisa maambirana enye kwa enye makiamba, “At'u siswi nafwende ko Beth'elehemu fukachone cho kit'u fudzichombirwa ni Bwana kukala kidzahendeka.”   </div><div class='p'> <span class="verse" id="V16">16&#160;</span>Kwa vizho makihenda haraka na makiuka machenda. Marihofika kuko makidengereka makimona Josefu na Maryamu na ko kadzanake katsanga. Nako were kadzalazwa kahi za kadau ka kuririra ng'ombe.   <span class="verse" id="V17">17&#160;</span>O arisa marihomona ye mwana, maambira at'u viryahu marizhokala madzambirizwa ni malaika dzulu za ye mwana.   <span class="verse" id="V18">18&#160;</span>Na lola kila ariyesikira zho marizhoamba o arisa wangalazwa ni wo uv̱oro wao.   <span class="verse" id="V19">19&#160;</span><a href="#FN4" class="notemark"><span class="popup">2:19 2:51</span></a>Ela Maryamu ye arihosikira maut'u gaga wagaika moyoni na akikala anagaaza kwenda-kwenda.   <span class="verse" id="V20">20&#160;</span>Bai aryahu arisa mauya ko urisani, kuno manamup'a nguma Mulungu na kumulika kwa garyahu gosini marigo were magasikira na kugaona, kwani maut'u gago gakala here viryahu marizhokala mambirwa zhenye.   </div><div class='s'>Maryamu na Josefu manamuhirika mwana wao kahi za Hekalu </div> <div class='p'> <span class="verse" id="V21">21&#160;</span><a href="#FN5" class="notemark"><span class="popup">2:21 1:31</span></a>Bai yuyahu muhoho arihofisha siku nane, ambawo ndo wakathi wa kumwangiza lwembeni, wagerwa dzina akiifwa Jesu. Dzina riri were ndo ririrolazhwa ni ye malaika hatha kabila ye mimut'u k'adzafunga mimba.   </div><div class='p'> <span class="verse" id="V22">22&#160;</span><a href="#FN6" class="notemark"><span class="popup">2:22-24 Alaw 12; Hesab 18:15-16</span></a>Vikara wakathi urihofika wa Maryamu na Josefu kuthimiza adha ra kudzitsusa here Sheria ya Musa ilagizazho, madzitsusa, makimuhala ye mwana machenda naye ko Jerusalemu kwendamwika mbere za Mulungu,   <span class="verse" id="V23">23&#160;</span><a href="#FN7" class="notemark"><span class="popup">2:23 Kumbo 13:2, 12, 15</span></a>(kwani zhaorwa kahi za sheria ya Bwana kukala, “Kila mwana mulume wa kwandza suthi aikwe mbere za Bwana.”)   <span class="verse" id="V24">24&#160;</span>Kidza makwenda kuko ili makalazhe sadaka ya magiya mairi hedu uthoro wiri uriwo uchere ginda-ginda, here sheria ya Mulungu iambazho.   </div><div class='p'> <span class="verse" id="V25">25&#160;</span>Vikara kuko Jerusalemu kwereko na mut'u mumwenga ariyeifwa Simioni. Mut'u yuyu were ni muhachi na amwagohaye Mulungu, naye wakala anauthariza uryahu wakathi ambawo Aiziraeli mandahurizwa. Mut'u yuyu were Roho Mweri a hamwenga naye.   <span class="verse" id="V26">26&#160;</span>Bai iye Roho Mweri were wamuhakikishira kukala k'andafwa muhaka amone na dzitso ye Masihi wa Bwana.   <span class="verse" id="V27">27&#160;</span>Ndo Roho akimuhendya ende kahi za wo muhala wa ro Hekalu, vikara o azhazi a Jesu marihomureha ye mwana wao ndani ili mamuhendere here adha ra sheria riambazho,   <span class="verse" id="V28">28&#160;</span>Simioni wamuhokera ye mwana mikononi mwakwe na akimulika Mulungu na kuamba,   </div><div class='q'> <span class="verse" id="V29">29&#160;</span>“Vikara Bwana, muriche muhumikio ende na dheri, here urizholaga.   </div><div class='q'> <span class="verse" id="V30">30&#160;</span><a href="#FN8" class="notemark"><span class="popup">2:30-31 Isa 52:10</span></a>Kwani kwa dzitso rangu nidzawona wokolwio,   </div><div class='q'> <span class="verse" id="V31">31&#160;</span>Nidzawona wokolwio uriwo udzauthayarisha kwa at'u osi.   </div><div class='q'> <span class="verse" id="V32">32&#160;</span><a href="#FN9" class="notemark"><span class="popup">2:32 Isa 42:6; 49:6; 46:13</span></a>Na wokolwi uu ni wo mulangaza undioang'alira at'u mario si Ayahudi,  </div><div class='q2'>na kureha nguma kwa at'uo Aiziraeli.”   </div><div class='p'> <span class="verse" id="V33">33&#160;</span>Kusikira vizho o azhazi a Jesu mangalala zhomu dzulu za gago garigokala gadzanenwa dzulu za ye mwana.   <span class="verse" id="V34">34&#160;</span><a href="#FN10" class="notemark"><span class="popup">2:34 Isa 8:14; 1 P'et 2:8</span></a>Gonya Simioni akiahasa na kidza akimwamba ye Maryamu mameye Jesu, “Lola, mwana yuyu adzaikwa akale chausa cha Aiziraeli anji kwangamika na angine anji kuthia, na andaanyesa at'u mahendzo ga Mulungu, ela ko at'u mandamunena vii.   <span class="verse" id="V35">35&#160;</span>Na bai mwana yuyu adzaikwa kwamba maazo ga anji garigo mioyoni gang'azwe ngh'aa. Na lola bai uwe nawe undakala na utsungu zhomu mo moyoni tha vindakala ni here udziyedungwa mushu.”   </div><div class='p'> <span class="verse" id="V36">36&#160;</span>Bai mweremo mumo Hekaluni nabii wa kiche aifwaye Ana. Ana were ni mwana wa Fanueli wa mbari ya Asheri. Mwanamuche yuyu were adzakala muthumia sana. Ho kapindi wahalwa na akitoa na mulumewe kwa miaka mifungahe,   <span class="verse" id="V37">37&#160;</span><a href="#FN11" class="notemark"><span class="popup">2:37 1 T'imo 5:5; Math' 6:16-17</span></a>gonya mulumewe akinongeka na akikala gungu muhadhi wakathi uu ambawo were ana miaka mirongo minane na mine. Lola were k'ambola mo kahi za ro Hekalu hatha kaziye were ni kumuvoya Mulungu kwa kufunga na kuvoya usiku na mutsana.   <span class="verse" id="V38">38&#160;</span><a href="#FN12" class="notemark"><span class="popup">2:38 Isa 52:9</span></a>Kwa vizho akidza mumo wakathi uwo na akimboza muv̱era kwa Mulungu na akinena dzulu za ye muhoho kwa o at'u mario were manathariza yo siku ambayo Mulungu andakombola Jerusalemu.   </div><div class='p'> <span class="verse" id="V39">39&#160;</span>Bai Josefu na Maryamu marihogonya kuhenda kila kit'u kuthuwana na sheria ya Bwana iambazho, mauya kahi za mudzi wao wa Nazareth'i uriwo jimbo ra Galilaya.   <span class="verse" id="V40">40&#160;</span>Naye ye muhoho akikula na akikala na nguvu na akikala athele ulachu, na nema ya Mulungu ikikala dzuluze.   </div><div class='s'>Uhoho wa Jesu </div> <div class='p'> <span class="verse" id="V41">41&#160;</span><a href="#FN13" class="notemark"><span class="popup">2:41 Kumbo 12:1-27; 23:14-17</span></a>Vikara kila mwaka azhazi a Jesu were ni kwenda Jerusalemu kwa sikuk'uu ya P'asaka.   <span class="verse" id="V42">42&#160;</span>Bai Jesu arihokala adzafisha miaka kumi na miri, iye na azhazie mambuka kwenda Jerusalemu kwa yo sikuk'uu here garizhokala mazowera gao.   <span class="verse" id="V43">43&#160;</span>Vikara iryahu sikuk'uu irihokira, o azhazie maandza charo cha kuuya mudzini, ela Jesu ye akisala kuko Jerusalemu. Na bai o azhazie k'amavimanyire bule vivi.   <span class="verse" id="V44">44&#160;</span>Kwani ao makala manaona iye a kahi za go makundi-makundi ga at'u, kwa vizho makithuwa kubugula kwenda, mutsana muzima, ndo makikwatya kumumala-mala kahi za o amanyi ao na asena ao.   <span class="verse" id="V45">45&#160;</span>Marihokala k'amamona, mauya ko Jerusalemu kwendamudengereka kuko.   <span class="verse" id="V46">46&#160;</span>Bada ya siku t'ahu hangu aangamike matsoni, machendamona kahi za ro Hekalu akelesi mumo na alimu, naye were anaasirikiza na kuauza-uza maswali.   <span class="verse" id="V47">47&#160;</span>Aryahu osini mariomusikira ananena mangalazwa ni wo ulachuwe na go madzigidzyoge.   <span class="verse" id="V48">48&#160;</span>Bai o azhazie marihomona mumo mangalala. Ndo mameye achambola kuuza akiamba, “Aa, Mwanangu, mbona udzahuthabisha vino we? Mimi na babayo be were fu wasiwasi jeri kukudengereka uwe.”   <span class="verse" id="V49">49&#160;</span><a href="#FN14" class="notemark"><span class="popup">2:49 Joh 2:16</span></a>Jesu akidzigidzya akiamba, “Mudzakala munanimalirani benwi? Fuambe were k'amumanya bule kukala suthi nikale kahi za nyumba ya Baba?”   <span class="verse" id="V50">50&#160;</span>Ela o azhazie k'amaelewerwe mana ya zho arizhonena.   <span class="verse" id="V51">51&#160;</span><a href="#FN15" class="notemark"><span class="popup">2:51 2:19</span></a>Bai Jesu akitharamuka mudzi wa Nazareth'i hamwenga na azhazie, na akikala mwenye kuasikiza. Ela mameye wagaika maut'u gaga moyoni mwakwe.   <span class="verse" id="V52">52&#160;</span><a href="#FN16" class="notemark"><span class="popup">2:52 1 Samw 2:26</span></a>Bai Jesu waenderera kukula kimo na hatha ulachu, naye waenderera kumufwahiza Mulungu na at'u nao.   </div><ul class='tnav'>
<li><a href='index.htm'>Luka</a></li>
<li><a href='LUK01.htm'>&lt;</a></li>
<li><a href='LUK.htm'>2</a></li>
<li><a href='LUK03.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V4">2:4</a>
<span class="xo">2:4-7 </span><span class="xt">Math' 2:1; Joh 7:42</span></p>
<p class="x" id="FN2"><span class="notemark"></span><a class="notebackref" href="#V11">2:11</a>
<span class="xo">2:11 </span><span class="xt">Math' 20:30-32; Joh 4:42; Mahe 5:31; 13:23; 2 P'et 1:11</span></p>
<p class="x" id="FN3"><span class="notemark"></span><a class="notebackref" href="#V14">2:14</a>
<span class="xo">2:14 </span><span class="xt">Isa 57:19; Math' 10:13, 34; Mar 9:50; Luk 1:79; 10:5-6; 12:51; 19:38, 42; 24:36; Joh 4:27; Mahe 10:36; Aefe 2:14, 17</span></p>
<p class="x" id="FN4"><span class="notemark"></span><a class="notebackref" href="#V19">2:19</a>
<span class="xo">2:19 </span><span class="xt">2:51</span></p>
<p class="x" id="FN5"><span class="notemark"></span><a class="notebackref" href="#V21">2:21</a>
<span class="xo">2:21 </span><span class="xt">1:31</span></p>
<p class="x" id="FN6"><span class="notemark"></span><a class="notebackref" href="#V22">2:22</a>
<span class="xo">2:22-24 </span><span class="xt">Alaw 12; Hesab 18:15-16</span></p>
<p class="x" id="FN7"><span class="notemark"></span><a class="notebackref" href="#V23">2:23</a>
<span class="xo">2:23 </span><span class="xt">Kumbo 13:2, 12, 15</span></p>
<p class="x" id="FN8"><span class="notemark"></span><a class="notebackref" href="#V30">2:30</a>
<span class="xo">2:30-31 </span><span class="xt">Isa 52:10</span></p>
<p class="x" id="FN9"><span class="notemark"></span><a class="notebackref" href="#V32">2:32</a>
<span class="xo">2:32 </span><span class="xt">Isa 42:6; 49:6; 46:13</span></p>
<p class="x" id="FN10"><span class="notemark"></span><a class="notebackref" href="#V34">2:34</a>
<span class="xo">2:34 </span><span class="xt">Isa 8:14; 1 P'et 2:8</span></p>
<p class="x" id="FN11"><span class="notemark"></span><a class="notebackref" href="#V37">2:37</a>
<span class="xo">2:37 </span><span class="xt">1 T'imo 5:5; Math' 6:16-17</span></p>
<p class="x" id="FN12"><span class="notemark"></span><a class="notebackref" href="#V38">2:38</a>
<span class="xo">2:38 </span><span class="xt">Isa 52:9</span></p>
<p class="x" id="FN13"><span class="notemark"></span><a class="notebackref" href="#V41">2:41</a>
<span class="xo">2:41 </span><span class="xt">Kumbo 12:1-27; 23:14-17</span></p>
<p class="x" id="FN14"><span class="notemark"></span><a class="notebackref" href="#V49">2:49</a>
<span class="xo">2:49 </span><span class="xt">Joh 2:16</span></p>
<p class="x" id="FN15"><span class="notemark"></span><a class="notebackref" href="#V51">2:51</a>
<span class="xo">2:51 </span><span class="xt">2:19</span></p>
<p class="x" id="FN16"><span class="notemark"></span><a class="notebackref" href="#V52">2:52</a>
<span class="xo">2:52 </span><span class="xt">1 Samw 2:26</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Ugunulo 4</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Ugunulo</a></li>
<li><a href='REV03.htm'>&lt;</a></li>
<li><a href='REV.htm'>4</a></li>
<li><a href='REV05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>Mavoyo kuko mulunguni </div> <div class='p'> <span class="verse" id="V1">1&#160;</span>Bada ya vizho, natsuha matso, na lola nikiona muryango uriwokala u lwazu ko mulunguni. Na wo mumiro here wa gunda niriwokala nidzausikira ho kwandza ukinamba, “Ndzo haha dzulu, na nindakwanyesa zho ambazho ni lazima vithimire bada ya vivi.”   <span class="verse" id="V2">2&#160;</span><a href="#FN1" class="notemark"><span class="popup">4:2-3 5:7; Zabu 11:4; 103:19</span></a>Na mara mwenga kare nikikala kahi za Roho, na lola ko mulunguni, kwere kuna kihi cha endzi na mut'u ariyekala adzakikeresiza.   <span class="verse" id="V3">3&#160;</span><a href="#FN2" class="notemark"><span class="popup">4:3 Izik 1:26-28</span></a>Ye mut'u were anang'ala-ng'ala here mawe ga th'amani, na cho kihi cha endzi chere kidzadengerekwa ni kisiki cha v̱ula kirichokala kinang'ala here iwe ra th'amani ra chani kitsi.   <span class="verse" id="V4">4&#160;</span><a href="#FN3" class="notemark"><span class="popup">4:4 Azhere: 5:5, 8, 10; 7:11, 13; 11:16; 14:3; 19:4; Isa 24:23; Nyaruhe: 6:11</span></a>Pia cho kihi cha endzi were kidzadengerekwa ni vihi vingine zha endzi mirongo miri na vine. Vihi vivi zhere vidzakelesirwa ni azhere mirongo miri na ane, mariokala madzavala nguwo nyaruhe na taji za dhahabu.   <span class="verse" id="V5">5&#160;</span><a href="#FN4" class="notemark"><span class="popup">4:5 8:5; 11:19; 16:18; 17:9; Kumbo 9:24; 19:16; Izik 1:13-14</span></a>Kwambola lumethe, na sauthi, na kigwaragwara kula kahi za cho kihi cha endzi. Mbere za cho kihi cha endzi kwere kuna mataa mafungahe garigokala ganaaka. Mataa gaga ni zo roho fungahe za Mulungu.   <span class="verse" id="V6">6&#160;</span><a href="#FN5" class="notemark"><span class="popup">4:6 15:2; Izik 1:22; Zhumbe vine: 5:6, 8, 11; 6:1; 7:11; 14:3; 15:7; 19:4; Izik 1:5-12; 10:14</span></a>Kidza kwere kuna ut'u here bahari ya kilolo iriyokala inanyesa lwazu-lwazu. Haho kahikahi kukidengereka cho kihi cha endzi kwere kuna zhumbe vine zha moyo virizhokala vi thele matso mbere na nyuma.   <span class="verse" id="V7">7&#160;</span>Chumbe cha kwandza were ni here simba. Cha hiri were ni here kidzao cha ng'ombe. Cha hahu were kina sura here ya binadamu, na cha ne were ni here mwee abururukaye.   <span class="verse" id="V8">8&#160;</span><a href="#FN6" class="notemark"><span class="popup">4:8 1:17; 11:17; Isa 6:2-3; Izik 1:18; 10:12</span></a>Kahi za zho zhumbe vine, kila chumbe, were kina mahaha mahandahu, na matso mwiri muzima. Zhumbe vivi zhaimba usiku na mutsana bila kunyamala. Zhaimba vikiamba,  </div><div class='q'>“Mweri, mweri, mweri  </div><div class='q2'>Bwana Mulungu mwenye nguvu zosi.  </div><div class='q'>Ariyekalako, ariyeko, na andiyekudza.”   </div><div class='m'> <span class="verse" id="V9">9&#160;</span>Na wakathi wosi virihokala zho zhumbe vine vinamwimbira maira ga nguma na ishima na muv̱era ye ariyekala akelesi dzulu za cho kihi cha endzi, aishiye kare na kare,   <span class="verse" id="V10">10&#160;</span>o azhere mirongo miri na ane magwa mbere za ye ariyekala akelesi dzulu za cho kihi cha endzi makimuvoya ye aishiye tha kare na kare. Matsuha ts'i taji zao mbere za cho kihi cha endzi na makiimba makiamba,   </div><div class='q'> <span class="verse" id="V11">11&#160;</span><a href="#FN7" class="notemark"><span class="popup">4:11 Mwan 1:1, 31; Ugun 5:9, 12; 11:15, 17; 12:10; 15:3-4; 19:6</span></a>“Mulungu wehu uriye Bwana wehu  </div><div class='q2'>unav̱irya kuhokera nguma na ishima na wadimi.  </div><div class='q'>Kwa kukala waumba vit'u zhosi,  </div><div class='q2'>na kwa kuhendzako mwenye zhaumbwa vikaleko.”   </div><ul class='tnav'>
<li><a href='index.htm'>Ugunulo</a></li>
<li><a href='REV03.htm'>&lt;</a></li>
<li><a href='REV.htm'>4</a></li>
<li><a href='REV05.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V2">4:2</a>
<span class="xo">4:2-3 </span><span class="xt">5:7; Zabu 11:4; 103:19</span></p>
<p class="x" id="FN2"><span class="notemark"></span><a class="notebackref" href="#V3">4:3</a>
<span class="xo">4:3 </span><span class="xt">Izik 1:26-28</span></p>
<p class="f" id="FN3"><span class="notemark"></span><a class="notebackref" href="#V4">4:4</a>
<span class="fr">4:4 </span><span class="ft">Azhere: 5:5, 8, 10; 7:11, 13; 11:16; 14:3; 19:4; Isa 24:23; Nyaruhe: 6:11</span></p>
<p class="x" id="FN4"><span class="notemark"></span><a class="notebackref" href="#V5">4:5</a>
<span class="xo">4:5 </span><span class="xt">8:5; 11:19; 16:18; 17:9; Kumbo 9:24; 19:16; Izik 1:13-14</span></p>
<p class="f" id="FN5"><span class="notemark"></span><a class="notebackref" href="#V6">4:6</a>
<span class="fr">4:6 </span><span class="ft">15:2; Izik 1:22; Zhumbe vine: 5:6, 8, 11; 6:1; 7:11; 14:3; 15:7; 19:4; Izik 1:5-12; 10:14</span></p>
<p class="x" id="FN6"><span class="notemark"></span><a class="notebackref" href="#V8">4:8</a>
<span class="xo">4:8 </span><span class="xt">1:17; 11:17; Isa 6:2-3; Izik 1:18; 10:12</span></p>
<p class="x" id="FN7"><span class="notemark"></span><a class="notebackref" href="#V11">4:11</a>
<span class="xo">4:11 </span><span class="xt">Mwan 1:1, 31; Ugun 5:9, 12; 11:15, 17; 12:10; 15:3-4; 19:6</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Mariko 16</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Mariko</a></li>
<li><a href='MRK15.htm'>&lt;</a></li>
<li><a href='MRK.htm'>16</a></li>
<li><a href='LUK01.htm'>&gt;</a></li>
</ul>
<div class="main">
 
<div class='chapterlabel' id="V0"> 16</div><div class='s'>Kufufuka kwa Jesu </div> <div class='r'>Math'ayo 28:1-8; Luka 24:1-12; Johana 20:1-10  </div><div class='p'> <span class="verse" id="V1">1&#160;</span>Vikara siku ya Sabato irihokala idzakira, Maryamu Magidalena, Salome na Maryamu mameye Jakobu machendagula mavumba kwamba makamumwagire.   <span class="verse" id="V2">2&#160;</span>Bai madzach'a maitsi siku ya kwandza ya wiki, dzuwa ririhokala ridzapashula ingu, machenda ko mbirani.   </div><div class='p'> <span class="verse" id="V3">3-4&#160;</span>Mo ngirani makiuzana-uzana makiamba, “Ni h'ani andehupingilisira ro iwe kula ho mulomoni ha yo mbira?” Naro be were ni iwe bomu. Marihofika na kutsuha matso makiona kumbe rere ro iwe ridzagonya kare kupingiliswa k'anda.   <span class="verse" id="V5">5&#160;</span>Bai machangira mo ndani ya mbira makiona muvulana akelesi luhande lwa mukono wa kurya na adzavala valo raruhe tse! Vikiangalaza kare.   </div><div class='p'> <span class="verse" id="V6">6&#160;</span><a href="#FN1" class="notemark"><span class="popup">16:6 8:31</span></a>Ela ye muvulana akiambira, “Visimwangalaze, amba munamumala Jesu wa Nazareth'i ariyesulubiwa, k'aho haha adzafufuka. Lolani, samba maulaza haha mino!   <span class="verse" id="V7">7&#160;</span><a href="#FN2" class="notemark"><span class="popup">16:7 14:28; Luk 24:34</span></a>Vikara vivi uyani mukaambire o anafundzie haswa P'et'ero maneno gaga, ‘Andamuthangulia kwenda Galilaya, kuko ndiko mundikomona here arizhomwambira.’ ”   </div><div class='p'> <span class="verse" id="V8">8&#160;</span>Kwa vizho machambola haraka zhomu mo mbirani kuno miri inaavina ut'u wa kwangalaza kwa wo woga. Makimbola malo genye. Ngira yosi k'amanenere na mut'u kwani woga were udzaadzala zhomu.  </div><div class='s'>Jesu anamwambolera Maryamu Magidalena </div> <div class='r'>Math'ayo 28:9-10; Johana 20:11-18  </div><div class='p'>[   <span class="verse" id="V9">9&#160;</span>Arihokala adzafufuka yo siku ya kwandza ya wiki na madzach'a, bai kwandza kamare wamwambolera Maryamu Magidalena ariyekala wamwamboza p'ep'o afungahe ho nyuma-nyuma.   <span class="verse" id="V10">10&#160;</span>Naye Maryamu achendaambira aryahu mariokala osi, nao were madzadzalwa ni kigondzi na were manarira.   <span class="verse" id="V11">11&#160;</span>Marihomusikira Maryamu Magidalena anaamba Jesu a moyo hatha adzamona na dzitsore, k'amakuluhirire bule.   </div><div class='s'>Jesu anaambolera anafundzi airi </div> <div class='r'>Luka 24:13-35  </div><div class='p'> <span class="verse" id="V12">12&#160;</span>Kidza badaye waambolera lwazu anafundzi airi, naye umbore were ridzakala ringine. Ao mariombolerwa ni Jesu mere ma ngirani manenda mashambani.   <span class="verse" id="V13">13&#160;</span>Kuona vizho makiuya machendaambira o andziyao ela hatha vizho ao nao k'amakuluhirire.   </div><div class='s'>Jesu anaambolera o anafundzie kumi na mumwenga </div> <div class='r'>Math'ayo 28:16-20; Luka 24:36-49; Johana 20:19-23; Mahendo 1:6-8  </div><div class='p'> <span class="verse" id="V14">14&#160;</span>Mwisho kamare akiambolera lwazu o anafundzi kumi na mumwenga, nao were makeresi makungizani riziki. Naye Jesu akiadumulira kwa kutsakuluhira kwao, na mioyo yao mikomu mana k'amaakuluhirire aryahu mariokala madzamona arihokala adzafufuka.   <span class="verse" id="V15">15&#160;</span><a href="#FN3" class="notemark"><span class="popup">16:15-16 Math' 28:19</span></a>Akiambira, “H'aya bai endani kahi za urumwengu wosi mukauhubiri Uv̱oro Udzo wa Mulungu kwa at'u a kila samupuli.   <span class="verse" id="V16">16&#160;</span><a href="#FN4" class="notemark"><span class="popup">16:16 Mahe 2:38</span></a>Iye andiyekuluhira na kubat'izwa yundaokoka, na iye ariye k'andakuluhira yundahukumiwa.   <span class="verse" id="V17">17&#160;</span><a href="#FN5" class="notemark"><span class="popup">16:17 Mahe 8:7; 16:18; Luga: Mahe 2:4; 10:46; 19:6; 1 Akor 14</span></a>Na ao makuluhirao mandagerwa miv̱ano ii ya wadimi. Kwa dzina rangu mandamboza p'ep'o na mandanena na luga nyingine.   <span class="verse" id="V18">18&#160;</span><a href="#FN6" class="notemark"><span class="popup">16:18 Nyoka: Luk 10:19; Mahe 28:3-6; Kuhola: Mahe 4:30; 5:16; 8:7; Jako 5:14-15</span></a>Mandagwira nyoka na k'amandaaluma, na hatha makinwa ut'u wa kwalaga, k'amandafwa kamare, mandaaikira mikono akongo nao mandahola.”   </div><div class='s'>Jesu anenda dzulu mulunguni </div> <div class='r'>Luka 24:50-53; Mahendo 1:9-11  </div><div class='p'> <span class="verse" id="V19">19&#160;</span><a href="#FN7" class="notemark"><span class="popup">16:19 Math' 22:44</span></a>Bai Bwana Jesu arihogonya kunena nao, akinulwa achenda dzulu mulunguni, akikelesi mukono wa kurya wa Mulungu.   <span class="verse" id="V20">20&#160;</span><a href="#FN8" class="notemark"><span class="popup">16:20 Aebu 2:4</span></a>Ndo o anafundzi machenda kila hat'u, kuhubiri Uv̱oro Udzo wa Mulungu, kuno Mulungu anahenda kazi hamwenga nao. Na lola ye Mulungu wahenda wo uv̱oro uonewe kukala ni wa jeri kwa kuagera wadimi wa kuhenda miujiza.]  </div><ul class='tnav'>
<li><a href='index.htm'>Mariko</a></li>
<li><a href='MRK15.htm'>&lt;</a></li>
<li><a href='MRK.htm'>16</a></li>
<li><a href='LUK01.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V6">16:6</a>
<span class="xo">16:6 </span><span class="xt">8:31</span></p>
<p class="x" id="FN2"><span class="notemark"></span><a class="notebackref" href="#V7">16:7</a>
<span class="xo">16:7 </span><span class="xt">14:28; Luk 24:34</span></p>
<p class="x" id="FN3"><span class="notemark"></span><a class="notebackref" href="#V15">16:15</a>
<span class="xo">16:15-16 </span><span class="xt">Math' 28:19</span></p>
<p class="x" id="FN4"><span class="notemark"></span><a class="notebackref" href="#V16">16:16</a>
<span class="xo">16:16 </span><span class="xt">Mahe 2:38</span></p>
<p class="f" id="FN5"><span class="notemark"></span><a class="notebackref" href="#V17">16:17</a>
<span class="fr">16:17 </span><span class="ft">Mahe 8:7; 16:18; Luga: Mahe 2:4; 10:46; 19:6; 1 Akor 14</span></p>
<p class="f" id="FN6"><span class="notemark"></span><a class="notebackref" href="#V18">16:18</a>
<span class="fr">16:18 </span><span class="ft">Nyoka: Luk 10:19; Mahe 28:3-6; Kuhola: Mahe 4:30; 5:16; 8:7; Jako 5:14-15</span></p>
<p class="x" id="FN7"><span class="notemark"></span><a class="notebackref" href="#V19">16:19</a>
<span class="xo">16:19 </span><span class="xt">Math' 22:44</span></p>
<p class="x" id="FN8"><span class="notemark"></span><a class="notebackref" href="#V20">16:20</a>
<span class="xo">16:20 </span><span class="xt">Aebu 2:4</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 2 Akorintho 10</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 Akorintho</a></li>
<li><a href='2CO09.htm'>&lt;</a></li>
<li><a href='2CO.htm'>10</a></li>
<li><a href='2CO11.htm'>&gt;</a></li>
</ul>
<div class="main">
 
<div class='chapterlabel' id="V0"> 10</div><div class='s'>P'aulo anahehera kazi ya kwakwe </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">10:1-18 1 Akor 9:3</span></a><a href="#FN2" class="notemark"><span class="popup">10:1 10:10; 1 Akor 2:3</span></a>Mimi P'aulo mwenye, mimi niambwaye kukala baruwa zangu ni k'ali, ela mimi mwenye ni mup'ore, ninamuvoya kukirira kwa mbazi na up'eho wa Masihi.   <span class="verse" id="V2">2&#160;</span><a href="#FN3" class="notemark"><span class="popup">10:2 13:10; 1 Akor 13:2</span></a>Ninamuvoya kukala musinihendye nikidza nikadzakala mukali, kwani nina hakika kukala nadima kukala mukali kwa aryahu maonao kukala funahenda maut'u kibinadamu.   <span class="verse" id="V3">3&#160;</span>Mana idzaho funaishi kahi za mwiri, ela k'ahupiga k'ondo ya kimwiri bule.   <span class="verse" id="V4">4&#160;</span><a href="#FN4" class="notemark"><span class="popup">10:4 6:7; Arum 13:12; Aefe 6:13-17</span></a>Viyera zhehu zha viha si zha kibinadamu ela ni viyera zhenye nguvu za Mulungu, vidimazho kubanda-banda ngome. Kwa viyera vivi hunabanda-banda k'anani za ulongo,   <span class="verse" id="V5">5&#160;</span><a href="#FN5" class="notemark"><span class="popup">10:5 Isa 2:12-17</span></a>na kila kit'u kidzinulacho, kiimacho kupinga at'u masimumanye Mulungu. Nikugwira mateka maazo gosi na kugahendya gamusikire Masihi.   <span class="verse" id="V6">6&#160;</span><a href="#FN6" class="notemark"><span class="popup">10:6 2:9</span></a>Kidza hu thayari kurihiza kutsasikira kokosi, wakathi kusikira kwenu kundihokala kudzakamilika.   </div><div class='p'> <span class="verse" id="V7">7&#160;</span><a href="#FN7" class="notemark"><span class="popup">10:7 1 Akor 1:12</span></a>Ninwi be munahendza kulola maut'u here mugaonazho. H'aya, chamba hana mut'u yoyosi ariye na hakika kukala iye ni wa Masihi, be naamanye kukala hatha siswi naswi hu a Masihi dza iye.   <span class="verse" id="V8">8&#160;</span><a href="#FN8" class="notemark"><span class="popup">10:8 13:10</span></a>Bwana wahup'a siswi wadimi, na wadimi uwo ni wa kumujenga ninwi si wa kuvomola. Na hatha nikadzionya dzulu za wadimi uwo hatha vikahenda toto, kidza sindahenda haya nazho.   <span class="verse" id="V9">9&#160;</span>Ts'endzi nionekane here kwamba ninamugosha na zizi baruwa zangu.   <span class="verse" id="V10">10&#160;</span>Kwani angine manaamba kukala, “Baruwa za P'aulo ni k'ali, kidza zina maneno maziho-maziho, ela ye P'aulo mwenye ni munyonge hatha kunena kwenye k'amanya.”   <span class="verse" id="V11">11&#160;</span><a href="#FN9" class="notemark"><span class="popup">10:11 13:1-2</span></a>O manenao vizho namamanye kukala, zho hunenazho mo baruwani wakathi k'ahuhamwenga nanwi, ndo huhendazho wakathi fu hamwenga nanwi.   </div><div class='p'> <span class="verse" id="V12">12&#160;</span><a href="#FN10" class="notemark"><span class="popup">10:12 3:1</span></a>Kwani siswi k'afudima hatha vichache kudziika kahi za kundi mwenga, hedu hatha kudzilenganisha na ao madzilikao enye. Ao k'amana mamanyaro, mana kazi yao ni kudzipima, na kudzilenganisha enye kwa enye.   <span class="verse" id="V13">13&#160;</span><a href="#FN11" class="notemark"><span class="popup">10:13 Arum 12:3</span></a>Ela siswi k'afudima kudzionya kukira kiasi. Kudzionya kwehu ku kahi za kiasi arichohup'a Mulungu. Na kiasi kicho ndo furichohumira kumufikira hatha ninwi.   <span class="verse" id="V14">14&#160;</span>Kwa vizho, hukinena vivi k'afukiza muhaka here kwamba k'ahumufikirire bule. Kwani siswi ndiswi at'u a kwandza kumurehera Uv̱oro Udzo wa Masihi.   <span class="verse" id="V15">15&#160;</span><a href="#FN12" class="notemark"><span class="popup">10:15-16 Mahe 19:21; Arum 15:20</span></a>Na k'afudzilika kukira kiasi kwa kazi iriyohendwa ni at'u angine. Kuluhiro rehu ni kukala mukule kahi za imani, na kazi yehu nayo ikaze kwangezeka kahikahi zenu, kulengana na ro fungu arirohujalia Mulungu.   <span class="verse" id="V16">16&#160;</span>Na vivi vindahuhendya fudime kwendahubiri Uv̱oro Udzo kahi za ts'i nyingine kukira kuko kwenu, ts'i zirizo k'azidzafikwa ni mut'u. Na haho kundakala k'akuna uv̱oro wa kudzionya dzulu za kazi zirizohendwa kahi za sehemu za mut'u mungine.   <span class="verse" id="V17">17&#160;</span><a href="#FN13" class="notemark"><span class="popup">10:17 Jere 9:23-24; 1 Akor 1:31</span></a>Maoro ganaamba, “Kila adzionyaye, naadzionye kahi za Bwana.”   <span class="verse" id="V18">18&#160;</span><a href="#FN14" class="notemark"><span class="popup">10:18 1 Akor 4:4-5</span></a>Kwani mut'u akidzilika mwenye nikukala k'ahendere kit'u, ela akilikwa ni Bwana nikukala adzapasishwa kamare.   </div><ul class='tnav'>
<li><a href='index.htm'>2 Akorintho</a></li>
<li><a href='2CO09.htm'>&lt;</a></li>
<li><a href='2CO.htm'>10</a></li>
<li><a href='2CO11.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">10:1</a>
<span class="xo">10:1-18 </span><span class="xt">1 Akor 9:3</span></p>
<p class="x" id="FN2"><span class="notemark"></span><a class="notebackref" href="#V1">10:1</a>
<span class="xo">10:1 </span><span class="xt">10:10; 1 Akor 2:3</span></p>
<p class="x" id="FN3"><span class="notemark"></span><a class="notebackref" href="#V2">10:2</a>
<span class="xo">10:2 </span><span class="xt">13:10; 1 Akor 13:2</span></p>
<p class="x" id="FN4"><span class="notemark"></span><a class="notebackref" href="#V4">10:4</a>
<span class="xo">10:4 </span><span class="xt">6:7; Arum 13:12; Aefe 6:13-17</span></p>
<p class="x" id="FN5"><span class="notemark"></span><a class="notebackref" href="#V5">10:5</a>
<span class="xo">10:5 </span><span class="xt">Isa 2:12-17</span></p>
<p class="x" id="FN6"><span class="notemark"></span><a class="notebackref" href="#V6">10:6</a>
<span class="xo">10:6 </span><span class="xt">2:9</span></p>
<p class="x" id="FN7"><span class="notemark"></span><a class="notebackref" href="#V7">10:7</a>
<span class="xo">10:7 </span><span class="xt">1 Akor 1:12</span></p>
<p class="x" id="FN8"><span class="notemark"></span><a class="notebackref" href="#V8">10:8</a>
<span class="xo">10:8 </span><span class="xt">13:10</span></p>
<p class="x" id="FN9"><span class="notemark"></span><a class="notebackref" href="#V11">10:11</a>
<span class="xo">10:11 </span><span class="xt">13:1-2</span></p>
<p class="x" id="FN10"><span class="notemark"></span><a class="notebackref" href="#V12">10:12</a>
<span class="xo">10:12 </span><span class="xt">3:1</span></p>
<p class="x" id="FN11"><span class="notemark"></span><a class="notebackref" href="#V13">10:13</a>
<span class="xo">10:13 </span><span class="xt">Arum 12:3</span></p>
<p class="x" id="FN12"><span class="notemark"></span><a class="notebackref" href="#V15">10:15</a>
<span class="xo">10:15-16 </span><span class="xt">Mahe 19:21; Arum 15:20</span></p>
<p class="x" id="FN13"><span class="notemark"></span><a class="notebackref" href="#V17">10:17</a>
<span class="xo">10:17 </span><span class="xt">Jere 9:23-24; 1 Akor 1:31</span></p>
<p class="x" id="FN14"><span class="notemark"></span><a class="notebackref" href="#V18">10:18</a>
<span class="xo">10:18 </span><span class="xt">1 Akor 4:4-5</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

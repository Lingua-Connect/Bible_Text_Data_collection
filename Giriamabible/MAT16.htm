<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Math'ayo 16</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Math'ayo</a></li>
<li><a href='MAT15.htm'>&lt;</a></li>
<li><a href='MAT.htm'>16</a></li>
<li><a href='MAT17.htm'>&gt;</a></li>
</ul>
<div class="main">
 
<div class='chapterlabel' id="V0"> 16</div><div class='s'>Mafarisayo na Masadukayo manamwamba Jesu aahendere muujiza </div> <div class='r'>Mariko 8:11-13; Luka 12:54-56  </div><div class='p'> <span class="verse" id="V1">1&#160;</span><a href="#FN1" class="notemark"><span class="popup">16:1-4 12:38-39; Luk 11:16, 29-30</span></a><a href="#FN2" class="notemark"><span class="popup">16:1 Joh 6:30</span></a>Siku mwenga Mafarisayo na Masadukayo makwendamujeza Jesu makimwamba aanyese muujiza wa kula mulunguni.   <span class="verse" id="V2">2&#160;</span>Jesu akiadzigidzya akiamba, [“Mukiona dzuwa rinapothoka, na mulunguni ni kuthune, munaamba, ‘Machero kundasindat'o.’   <span class="verse" id="V3">3&#160;</span>Mukiona kudzagit'ana na madzach'a na mulunguni ni kuthune, munaamba ‘Rero kundanya v̱ula ya luv̱utho.’ Munamanya kulola mulunguni na mukamanya kundakalani, ela miv̱ano ya makathi hurigo k'amumanya kuilola?]   <span class="verse" id="V4">4&#160;</span>Kizhazi kithiriri kisokuluhira! Kinamala kwanyeswa muv̱ano, bai k'akindanyeswa muv̱ano wowosi, isihokala uryahu wa Jona.” Naye arihogonya kunena vizho, akihauka.   </div><div class='s'>Ts'ats'u ya Mafarisayo na ya Masadukayo </div> <div class='r'>Mariko 8:14-21  </div><div class='p'> <span class="verse" id="V5">5&#160;</span>Vikara marihombola haho Jesu na anafundzie makwera dauni na makivuka kwenda nyangamo ya hiri ya ro ziya ra Galilaya. O anafundzi mere madzasahau kutsukula mikahe kamare.   <span class="verse" id="V6">6&#160;</span><a href="#FN3" class="notemark"><span class="popup">16:6 Luk 12:1</span></a>Jesu akinena nao akiamba, “Dzichungeni sana. Dzimanyirireni na ts'ats'u ya Mafarisayo na ya Masadukayo.”   <span class="verse" id="V7">7&#160;</span><a href="#FN4" class="notemark"><span class="popup">16:7-9 Mar 6:52</span></a>K'uzhona marihosikira viryahu, o anafundzi makiuzana-uzana makiamba, “Ni zho hurizho k'ahutsukulire mikahe.”   <span class="verse" id="V8">8&#160;</span><a href="#FN5" class="notemark"><span class="popup">16:8 14:31</span></a>Ela Jesu ye akivimanya, akiamba, “At'u a kuluhiro thithe nwi! Mbona munauzana-uzana dzulu za kukosa mikahe?   <span class="verse" id="V9">9&#160;</span><a href="#FN6" class="notemark"><span class="popup">16:9 14:20</span></a>Vidze muchere k'amudzang'alirwa? Hedu mudzasahau kare zho nirizhoarisa at'u alifu ts'ano na mikahe mitsano hatha mukidzaza k'ahu nyinji zenye za masaza?   <span class="verse" id="V10">10&#160;</span><a href="#FN7" class="notemark"><span class="popup">16:10 15:37</span></a>H'e zho nirizhoarisa at'u alifu ne na mikahe mifungahe. Zho samba mwadzaza k'ahu nyinji zenye za masaza mino!   <span class="verse" id="V11">11&#160;</span>Vino mbona k'amung'alirirwe hatha munaamba nanena dzulu za mikahe? Ninanena kaheri, dzimanyirireni na ts'ats'u ya Mafarisayo na ya Masadukayo.”   <span class="verse" id="V12">12&#160;</span>Bai charo kiki, o anafundzi makielewa kukala Jesu were k'anena dzulu za ts'ats'u, ela were anaamba madzimanyirire na mafundisho ga Mafarisayo na ga Masadukayo.   </div><div class='s'>P'et'ero ananena kukala Jesu ndiye Masihi </div> <div class='r'>Mariko 8:27-30; Luka 9:18-21  </div><div class='p'> <span class="verse" id="V13">13&#160;</span>Vikara Jesu na anafundzie marihofika p'ande za Kaisaria Filipi, Jesu akiauza anafundzie akiamba, “At'u manaamba Mwana wa Mudamu ni h'ani?”   <span class="verse" id="V14">14&#160;</span><a href="#FN8" class="notemark"><span class="popup">16:14 14:2; 17:10-13; 21:11</span></a>Makimudzigidzya makiamba, “Angine manaamba u Johana Mubat'izaji, angine manaamba u Elija, na angine manaamba u Jeremia, hedu mumwenga kahi za o manabii.”   <span class="verse" id="V15">15&#160;</span>Jesu akiauza kaheri akiamba, “Nwi enye munaamba ni h'ani?”   <span class="verse" id="V16">16&#160;</span><a href="#FN9" class="notemark"><span class="popup">16:16 14:33; Joh 1:49; 11:27</span></a>Simoni aifwaye P'et'ero akimudzigidzya akiamba, “Uwe u Masihi Mwana wa Mulungu ariye moyo.”   <span class="verse" id="V17">17&#160;</span>Jesu akimwamba P'et'ero, “Baha uwe Simoni wa Jona, kwa kukala zho udzizhovinena be k'uzhambirirwe ni mut'u bule, udzazhambirwa ni Baba ariye ko mulunguni.   <span class="verse" id="V18">18&#160;</span><a href="#FN10" class="notemark"><span class="popup">16:18 Luk 22:32; Joh 1:42; 21:15-17; Aefe 2:20</span></a>Nami nakwambira kukala uwe ndiwe P'et'ero,<a href="#FN11" class="notemark">*<span class="popup">16:18 P'et'ero kahi za luga ya Kiyunani manaye ni iwe.</span></a> nami nindajenga kanisa rangu dzulu za iwe riri, na hatha miryango ya kuzimu kidza k'aindadima kurishinda.   <span class="verse" id="V19">19&#160;</span><a href="#FN12" class="notemark"><span class="popup">16:19 Luk 11:52; Math' 18:18; Joh 21:15-17</span></a>Nindakup'a funguo za uthawali wa mulunguni. Na kila undichokifunga haha dhuniani, hatha ko mulunguni nako kindafungwa. Na kila undichokivugula haha dhuniani, hatha ko mulunguni nako kindavugulwa.”   </div><div class='p'> <span class="verse" id="V20">20&#160;</span><a href="#FN13" class="notemark"><span class="popup">16:20 17:9</span></a>Bai arihogonya kunena vizho, Jesu akiakokot'era anafundzie masimwambire mut'u yoyosi kukala iye nde Masihi.   </div><div class='s'>Jesu anathala here andizhofwa </div> <div class='r'>Mariko 8:31–9:1; Luka 9:22-27  </div><div class='p'> <span class="verse" id="V21">21&#160;</span><a href="#FN14" class="notemark"><span class="popup">16:21 17:22-23; 20:17-19; 26:2</span></a>Vikara kulaiza wakathi uwo, Jesu akikwacha kuambira anafundzie lwazu-lwazu dzulu za maut'u gandigokala. Bai waamba kukala, ni lazima ende Jerusalemu akateswe sana kahi za mikono ya athumia a Kiyahudi, na alombi abomu, na alimu a Sheria, na alagwe, na siku ya hahu afufulwe.   <span class="verse" id="V22">22&#160;</span>P'et'ero akimuvuha k'anda akikwacha kumuchemera akimwamba, “Hatha Bwana, vizho uambazho k'avindakala kamare.”   <span class="verse" id="V23">23&#160;</span>Jesu akimugalukira P'et'ero akimwamba, “Hauke Shethani, unaniziza ngira, kwani maazogo k'agambolere kwa Mulungu bule, gadzambola kwa mudamu.”   </div><div class='p'> <span class="verse" id="V24">24&#160;</span><a href="#FN15" class="notemark"><span class="popup">16:24-25 10:38-39; Luk 14:27; 17:33; Joh 12:25-26; 1 P'et 2:21</span></a>Bai arihogonya kunena vizho akiagalukira o anafundzi akiamba, “Mut'u akihendza kunithuwa mimi, suthi adzikane mwenye, na adzihike musalabawe anithuwe.   <span class="verse" id="V25">25&#160;</span>Kwani kila amalaye kuthizha rohoye andayangamiza, na kila andiyeyangamiza kwa ut'u wangu mimi andaipata.   <span class="verse" id="V26">26&#160;</span>Kwani vindamufwahani mut'u akipata vit'u zhosi zha urumwengu, gonya rohoye yangamike? Hedu mut'u anadima kugula rohoye?   <span class="verse" id="V27">27&#160;</span><a href="#FN16" class="notemark"><span class="popup">16:27 Zabu 62:12; Ayub 34:11; Math' 7:23-27; 13:41; 25:31-46; Luk 13:27; Joh 5:29; Arum 2:6; 1 Akor 3:13-15; 1 P'et 1:17; 2 T'imo 4:14; Ugun 22:12</span></a>Kwani Mwana wa Mudamu andakudza na malaikae kahi za nguma ya Babaye, naye andakudzamuriha kila mut'u kulengana na maut'u arigogahenda mwenye.   <span class="verse" id="V28">28&#160;</span><a href="#FN17" class="notemark"><span class="popup">16:28 10:23; 24:34; Mar 9:1; 13:30; Luk 9:27; 21:32</span></a>Nami ninamwambira ujeri wenye kukala haha hana at'u mario k'amandafwa kabila kumona Mwana wa Mudamu anadza kahi za uthawaliwe.”   </div><ul class='tnav'>
<li><a href='index.htm'>Math'ayo</a></li>
<li><a href='MAT15.htm'>&lt;</a></li>
<li><a href='MAT.htm'>16</a></li>
<li><a href='MAT17.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">16:1</a>
<span class="xo">16:1-4 </span><span class="xt">12:38-39; Luk 11:16, 29-30</span></p>
<p class="x" id="FN2"><span class="notemark"></span><a class="notebackref" href="#V1">16:1</a>
<span class="xo">16:1 </span><span class="xt">Joh 6:30</span></p>
<p class="x" id="FN3"><span class="notemark"></span><a class="notebackref" href="#V6">16:6</a>
<span class="xo">16:6 </span><span class="xt">Luk 12:1</span></p>
<p class="x" id="FN4"><span class="notemark"></span><a class="notebackref" href="#V7">16:7</a>
<span class="xo">16:7-9 </span><span class="xt">Mar 6:52</span></p>
<p class="x" id="FN5"><span class="notemark"></span><a class="notebackref" href="#V8">16:8</a>
<span class="xo">16:8 </span><span class="xt">14:31</span></p>
<p class="x" id="FN6"><span class="notemark"></span><a class="notebackref" href="#V9">16:9</a>
<span class="xo">16:9 </span><span class="xt">14:20</span></p>
<p class="x" id="FN7"><span class="notemark"></span><a class="notebackref" href="#V10">16:10</a>
<span class="xo">16:10 </span><span class="xt">15:37</span></p>
<p class="x" id="FN8"><span class="notemark"></span><a class="notebackref" href="#V14">16:14</a>
<span class="xo">16:14 </span><span class="xt">14:2; 17:10-13; 21:11</span></p>
<p class="x" id="FN9"><span class="notemark"></span><a class="notebackref" href="#V16">16:16</a>
<span class="xo">16:16 </span><span class="xt">14:33; Joh 1:49; 11:27</span></p>
<p class="x" id="FN10"><span class="notemark"></span><a class="notebackref" href="#V18">16:18</a>
<span class="xo">16:18 </span><span class="xt">Luk 22:32; Joh 1:42; 21:15-17; Aefe 2:20</span></p>
<p class="f" id="FN11"><span class="notemark">*</span><a class="notebackref" href="#V18">16:18</a>
<span class="fr">16:18 </span><span class="ft">P'et'ero kahi za luga ya Kiyunani manaye ni iwe.</span></p>
<p class="x" id="FN12"><span class="notemark"></span><a class="notebackref" href="#V19">16:19</a>
<span class="xo">16:19 </span><span class="xt">Luk 11:52; Math' 18:18; Joh 21:15-17</span></p>
<p class="x" id="FN13"><span class="notemark"></span><a class="notebackref" href="#V20">16:20</a>
<span class="xo">16:20 </span><span class="xt">17:9</span></p>
<p class="x" id="FN14"><span class="notemark"></span><a class="notebackref" href="#V21">16:21</a>
<span class="xo">16:21 </span><span class="xt">17:22-23; 20:17-19; 26:2</span></p>
<p class="x" id="FN15"><span class="notemark"></span><a class="notebackref" href="#V24">16:24</a>
<span class="xo">16:24-25 </span><span class="xt">10:38-39; Luk 14:27; 17:33; Joh 12:25-26; 1 P'et 2:21</span></p>
<p class="x" id="FN16"><span class="notemark"></span><a class="notebackref" href="#V27">16:27</a>
<span class="xo">16:27 </span><span class="xt">Zabu 62:12; Ayub 34:11; Math' 7:23-27; 13:41; 25:31-46; Luk 13:27; Joh 5:29; Arum 2:6; 1 Akor 3:13-15; 1 P'et 1:17; 2 T'imo 4:14; Ugun 22:12</span></p>
<p class="x" id="FN17"><span class="notemark"></span><a class="notebackref" href="#V28">16:28</a>
<span class="xo">16:28 </span><span class="xt">10:23; 24:34; Mar 9:1; 13:30; Luk 9:27; 21:32</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

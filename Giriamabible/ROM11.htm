<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Arumi 11</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Arumi</a></li>
<li><a href='ROM10.htm'>&lt;</a></li>
<li><a href='ROM.htm'>11</a></li>
<li><a href='ROM12.htm'>&gt;</a></li>
</ul>
<div class="main">
 
<div class='chapterlabel' id="V0"> 11</div><div class='s'>Mulungu k'aarichire Aiziraeli kamare-kamare </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">11:1 Mahe 22:30; 2 Akor 11:22; Agal 1:13-14; Afil 3:5</span></a>H'aya nindauza ut'u. Vidze, yuno Mulungu waakahala kamare o at'ue? Jibu ni, hatha, k'aakahalire bule. Kwani mimi mwenye ninambola kahi za lukolo lwa Burahemu. Ni Muiziraeli wa mbari ya Benjamini.   <span class="verse" id="V2">2&#160;</span><a href="#FN2" class="notemark"><span class="popup">11:2 11:29; Zabu 94:14; Jere 31:37</span></a>Mulungu k'aakahalire bule o at'ue arioatsagula hangu ho chaho. Vidze unakumbukira zho Maoro gaambazho? Maoro ganaamba kukala, Elija wamulalamikira Mulungu dzulu za Aiziraeli akiamba,   <span class="verse" id="V3">3&#160;</span><a href="#FN3" class="notemark"><span class="popup">11:3-4 1 Athaw 19:10, 14, 18</span></a>“Bwana, vijaja zha kwako zha kumbozera sadaka magonya kuvibanda-banda. Manabii a kwako osi makigonya kualaga. Hatha nisere mimi thu, kidza nami manamala manalage.”   <span class="verse" id="V4">4&#160;</span>Arihonena vizho, Mulungu wamudzigidzya akimwamba, “Nina alume alifu fungahe niriodziikira mwenye, na ao k'amadzavoya kizuka cha Bali.”   <span class="verse" id="V5">5&#160;</span><a href="#FN4" class="notemark"><span class="popup">11:5 9:27</span></a>Kwa vizho hatha vivi nazho, kuna at'u achache masereo mario Mulungu waatsagula mwenye kwa mbazize.   <span class="verse" id="V6">6&#160;</span><a href="#FN5" class="notemark"><span class="popup">11:6 4:5; Agal 3:18</span></a>Bai, Mulungu anatsagula at'u kwa mbazize mwenye, si kwa mahendo gao. Na kala anatsagula at'u kwa mahendo gao, zo mbazize ngere si mbazi kit'u.   </div><div class='p'> <span class="verse" id="V7">7&#160;</span>Kwa vizho bai, zho marizhokala Aiziraeli manavimala k'amavipatire bule, isihokala aryahu achache mariotsagulwa ni Mulungu. Angine osi mahendywa makale na singo nyomu, hatha k'amamusirikizire Mulungu.   <span class="verse" id="V8">8&#160;</span><a href="#FN6" class="notemark"><span class="popup">11:8 Isa 29:10; Kumbu 29:4; Math' 13:14-15</span></a>Kwani Maoro ganaamba,  </div><div class='q'>“Mulungu waap'a roho ya uts'indzizi,  </div><div class='q2'>na matso gasigoona, na masikiro gasigosikira.  </div><div class='q'>Na hatha warero kidza vichere vizho.”   </div><div class='m'> <span class="verse" id="V9">9&#160;</span><a href="#FN7" class="notemark"><span class="popup">11:9-10 Zabu 69:22-23; 35:8</span></a>Na hatha muthawali Daudi naye waamba kukala,  </div><div class='q'>“Mulungu naaahege aagwire kahi za zo sherehe zao,  </div><div class='q2'>na kidza aangize akili.   </div><div class='q'> <span class="verse" id="V10">10&#160;</span>Mulungu naaafunge kizuzu hatha makale k'amaona  </div><div class='q2'>na thabu zao naziahendye makale kizamazama kwenda.”   </div><div class='s'>Mulungu andaaokola Aiziraeli </div> <div class='p'> <span class="verse" id="V11">11&#160;</span><a href="#FN8" class="notemark"><span class="popup">11:11 Mahe 13:46; Arum 10:19</span></a>Vino be ndizho fuambe kukala Aiziraeli makwala makigwa kamare hedu? Hatha bule. Aiziraeli makosa na kukirira na kuko kukosa kwao, at'u mario si Ayahudi makipata wokolwi. Na vivi zhakala ili viangize wivu ao Aiziraeli.   <span class="verse" id="V12">12&#160;</span>Vikara kala kukosa na kushindwa kwa Aiziraeli thu kisha kwaahendya at'u mario si Ayahudi dhuniani mahaswe zhomu zhenye, h'e seze ko kuokolwa kwao o Aiziraeli?   </div><div class='p'> <span class="verse" id="V13">13&#160;</span><a href="#FN9" class="notemark"><span class="popup">11:13 1:5</span></a>Vivi be ninanena na ninwi at'u murio k'amu Ayahudi. Ninanena nanwi here muhumwi ariyehumwa kwa at'u mario si Ayahudi. Nami kazi ii be ninainyeth'era sana.   <span class="verse" id="V14">14&#160;</span>Ninanyeth'era kazi ii ili niangize wivu Ayahudi andzangu, k'ai nindaaokola angine ao.   <span class="verse" id="V15">15&#160;</span>Kala kukahalwa kwao kwahendya urumwengu ukipatanishwa na Mulungu, ko kukubaliwa kwao ko, samba kundaafufula at'u!   </div><div class='p'> <span class="verse" id="V16">16&#160;</span><a href="#FN10" class="notemark"><span class="popup">11:16 Hesab 15:19-21</span></a>Kisiku cha kwandza cha mukahe kikiikwa mbere za Mulungu, wo mukahe wosi ni kukala udzakala mueri. Na muhi ukikala na miziji mieri hatha vitaizhe nazho ni kukala vieri. Na vivi ndo virizho hatha kwa Aiziraeli. Kwa kukala Burahemu na akare ao angine were ni aeri, hatha o Aiziraeli nao ni aeri.   <span class="verse" id="V17">17&#160;</span><a href="#FN11" class="notemark"><span class="popup">11:17 Aefe 2:11-13</span></a>Ela vitai vingine zha wo muzeituni wenye, yani Aiziraeli, zhathemwa. Bai virihothemwa, ninwi vitai zha muzeituni wa tsakani, yani at'u murio k'amu Ayahudi mwabandikwa kahikahi za zho vitai virizhosala. Kwa vizho hatha ninwi nanwi mukipata chakurya kidzo kula kwa wo muzeituni wenye.   <span class="verse" id="V18">18&#160;</span><a href="#FN12" class="notemark"><span class="popup">11:18 Joh 4:22</span></a>Bai, musidzionye bule kwa ati ao mathemwa mukibandikwa ninwi. Kwani ninwi mu vitai na mupata nguvu kula kwa yo miziji, sinwi muip'ayo nguvu yo miziji bule!   <span class="verse" id="V19">19&#160;</span>Hangine munadima kunena mukaamba, “Be samba zho vitai zhathemwa ili nibandikwe mimi!”   <span class="verse" id="V20">20&#160;</span><a href="#FN13" class="notemark"><span class="popup">11:20 1 Akor 10:12</span></a>Ee ni vizho zhenye. Ela vitai vizho zhathemwa kwa kukala k'avikuluhirire. Na ninwi nanwi mu salama haho kwa kukala munakuluhira. Kwa vizho musidzionye bule, mwagoheni Mulungu.   <span class="verse" id="V21">21&#160;</span>Mana kala zho vitai zhenye thu kidza Mulungu k'avionerere mbazi, h'e seze nwi vitai zha kuhenda kubandikwa?   <span class="verse" id="V22">22&#160;</span>Kwa vizho munaona zho Mulungu arizho? Mulungu ni mudzo, na kidza kidza ni mukali. Iye ni mukali kwa aryahu mariogwa. Ela ni mudzo kwa ninwi muendererao kuima kahi za udzo wa kwakwe. Ela mukiviricha thu, hatha ninwi nanwi andamuthema here vitai amutsuhe.   <span class="verse" id="V23">23&#160;</span>Na o Aiziraeli mariotsufwa nao, makiricha ko kutsakuluhira kwao, Mulungu andaaudzya mo muhini marimokala, mana ana nguvu za kuhenda vizho.   <span class="verse" id="V24">24&#160;</span>Mana ninwi were mu vitai zha muzeituni wa tsakani, ela Mulungu akimuhendera ut'u uriwo si wa kawaida. Akimuthema akidzamubandika kahi za muzeituni wenye. Vidze k'avindakala kawaida zaidhi Mulungu kuaudzya Aiziraeli, muhini mwao?   </div><div class='p'> <span class="verse" id="V25">25&#160;</span><a href="#FN14" class="notemark"><span class="popup">11:25 Math' 24:14; Joh 10:16</span></a>Ndugu zangu, kuna ujeri wa ndani nirio ninahendza nimwambire muumanye p'ore mukadziona kukala munamanya zhomu kumbe munadzikenga. Aiziraeli angine mahendywa makale na singo nyomu. Ela singo nyomu iyo indaagoma wakathi yo hesabu ya at'u mario si Ayahudi indihokala idzagonya kumuhokera Masihi.   <span class="verse" id="V26">26&#160;</span><a href="#FN15" class="notemark"><span class="popup">11:26-27 Isa 59:20-21; 27:9; Jere 31:33-34</span></a>Kwa vizho Iziraeli yosi indaokolwa. Mana Maoro ganaamba kukala,  </div><div class='q'>“Mwokoli andambola Sayuni,  </div><div class='q2'>andausa uthiriri wosi uriwo na lukolo lwa Jakobu.   </div><div class='q'> <span class="verse" id="V27">27&#160;</span>Nami nindakala nidzathimiza kilagane changu  </div><div class='q2'>haho nindihokala nidzaausira dambi zao.”   </div><div class='m'> <span class="verse" id="V28">28&#160;</span>Kwa vizho bai, Aiziraeli ni mahadhui a Mulungu kwa kukala makahala wo Uv̱oro Udzo. Nao ni mahadhui a Mulungu kwa ut'u wenu ninwi at'u murio k'amu Ayahudi. Ela kulengana na here Mulungu atsagulazho at'u, ao ni asena a Mulungu kwa ut'u wa akare ao.   <span class="verse" id="V29">29&#160;</span><a href="#FN16" class="notemark"><span class="popup">11:29 3:3-4; 15:8</span></a>Kwani Mulungu akiatsagula at'u na kuap'a vigerwa, k'agaluza nia bule.   <span class="verse" id="V30">30&#160;</span>Haho kapindi ninwi k'amumusikirire Mulungu. Ela vivi ninwi mwahokera mbazi za Mulungu kukirira na ko kutsamusikira Mulungu kwa Aiziraeli.   <span class="verse" id="V31">31&#160;</span>Kwa vizho hatha ao nao k'amamusikirire Mulungu ili kwamba zo mbazi murizozanyeswa ninwi nao mazihokere.   <span class="verse" id="V32">32&#160;</span><a href="#FN17" class="notemark"><span class="popup">11:32 3:22; Agal 3:22</span></a>Kwani Mulungu waahendya at'u osi makale afungwa a kutsamusikira ili osi aaonere mbazi.   </div><div class='s'>Wira wa nguma kwa Mulungu </div> <div class='p'> <span class="verse" id="V33">33&#160;</span><a href="#FN18" class="notemark"><span class="popup">11:33 Ayub 11:7; Zabu 139:17</span></a>Uthajiri wa Mulungu, na ulachuwe, na kumanyakwe, k'avina muhaka! K'akuna mut'u adimaye kumanya zho Mulungu atosazho kuhenda ut'u. Kidza k'akuna adimaye kumanya ngira za kwakwe.   <span class="verse" id="V34">34&#160;</span><a href="#FN19" class="notemark"><span class="popup">11:34 Ayub 15:8; Isa 40:13</span></a>Kwani Maoro ganaamba kukala,  </div><div class='q'>“Ni h'ani adimaye kumanya maazo ga Bwana Mulungu?  </div><div class='q2'>Hedu ni h'ani adimaye kumuadha?   </div><div class='q'> <span class="verse" id="V35">35&#160;</span><a href="#FN20" class="notemark"><span class="popup">11:35 Ayub 41:11</span></a>H'aya ni h'ani ariyemukopesha kit'u hatha akale andarifwa?”   </div><div class='m'> <span class="verse" id="V36">36&#160;</span><a href="#FN21" class="notemark"><span class="popup">11:36 16:27; 1 Akor 8:6</span></a>Kwani kila kit'u chambola kwakwe, na kila kit'u ki kuko kukirira na nguvu za kwakwe. Na vit'u zhosi vinamuuyira mwenye. Mulungu naagerwe nguma hatha kare na kare. H'aami!   </div><ul class='tnav'>
<li><a href='index.htm'>Arumi</a></li>
<li><a href='ROM10.htm'>&lt;</a></li>
<li><a href='ROM.htm'>11</a></li>
<li><a href='ROM12.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">11:1</a>
<span class="xo">11:1 </span><span class="xt">Mahe 22:30; 2 Akor 11:22; Agal 1:13-14; Afil 3:5</span></p>
<p class="x" id="FN2"><span class="notemark"></span><a class="notebackref" href="#V2">11:2</a>
<span class="xo">11:2 </span><span class="xt">11:29; Zabu 94:14; Jere 31:37</span></p>
<p class="x" id="FN3"><span class="notemark"></span><a class="notebackref" href="#V3">11:3</a>
<span class="xo">11:3-4 </span><span class="xt">1 Athaw 19:10, 14, 18</span></p>
<p class="x" id="FN4"><span class="notemark"></span><a class="notebackref" href="#V5">11:5</a>
<span class="xo">11:5 </span><span class="xt">9:27</span></p>
<p class="x" id="FN5"><span class="notemark"></span><a class="notebackref" href="#V6">11:6</a>
<span class="xo">11:6 </span><span class="xt">4:5; Agal 3:18</span></p>
<p class="x" id="FN6"><span class="notemark"></span><a class="notebackref" href="#V8">11:8</a>
<span class="xo">11:8 </span><span class="xt">Isa 29:10; Kumbu 29:4; Math' 13:14-15</span></p>
<p class="x" id="FN7"><span class="notemark"></span><a class="notebackref" href="#V9">11:9</a>
<span class="xo">11:9-10 </span><span class="xt">Zabu 69:22-23; 35:8</span></p>
<p class="x" id="FN8"><span class="notemark"></span><a class="notebackref" href="#V11">11:11</a>
<span class="xo">11:11 </span><span class="xt">Mahe 13:46; Arum 10:19</span></p>
<p class="x" id="FN9"><span class="notemark"></span><a class="notebackref" href="#V13">11:13</a>
<span class="xo">11:13 </span><span class="xt">1:5</span></p>
<p class="x" id="FN10"><span class="notemark"></span><a class="notebackref" href="#V16">11:16</a>
<span class="xo">11:16 </span><span class="xt">Hesab 15:19-21</span></p>
<p class="x" id="FN11"><span class="notemark"></span><a class="notebackref" href="#V17">11:17</a>
<span class="xo">11:17 </span><span class="xt">Aefe 2:11-13</span></p>
<p class="x" id="FN12"><span class="notemark"></span><a class="notebackref" href="#V18">11:18</a>
<span class="xo">11:18 </span><span class="xt">Joh 4:22</span></p>
<p class="x" id="FN13"><span class="notemark"></span><a class="notebackref" href="#V20">11:20</a>
<span class="xo">11:20 </span><span class="xt">1 Akor 10:12</span></p>
<p class="x" id="FN14"><span class="notemark"></span><a class="notebackref" href="#V25">11:25</a>
<span class="xo">11:25 </span><span class="xt">Math' 24:14; Joh 10:16</span></p>
<p class="x" id="FN15"><span class="notemark"></span><a class="notebackref" href="#V26">11:26</a>
<span class="xo">11:26-27 </span><span class="xt">Isa 59:20-21; 27:9; Jere 31:33-34</span></p>
<p class="x" id="FN16"><span class="notemark"></span><a class="notebackref" href="#V29">11:29</a>
<span class="xo">11:29 </span><span class="xt">3:3-4; 15:8</span></p>
<p class="x" id="FN17"><span class="notemark"></span><a class="notebackref" href="#V32">11:32</a>
<span class="xo">11:32 </span><span class="xt">3:22; Agal 3:22</span></p>
<p class="x" id="FN18"><span class="notemark"></span><a class="notebackref" href="#V33">11:33</a>
<span class="xo">11:33 </span><span class="xt">Ayub 11:7; Zabu 139:17</span></p>
<p class="x" id="FN19"><span class="notemark"></span><a class="notebackref" href="#V34">11:34</a>
<span class="xo">11:34 </span><span class="xt">Ayub 15:8; Isa 40:13</span></p>
<p class="x" id="FN20"><span class="notemark"></span><a class="notebackref" href="#V35">11:35</a>
<span class="xo">11:35 </span><span class="xt">Ayub 41:11</span></p>
<p class="x" id="FN21"><span class="notemark"></span><a class="notebackref" href="#V36">11:36</a>
<span class="xo">11:36 </span><span class="xt">16:27; 1 Akor 8:6</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

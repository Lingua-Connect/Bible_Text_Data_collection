<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 2 Akorintho 5</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 Akorintho</a></li>
<li><a href='2CO04.htm'>&lt;</a></li>
<li><a href='2CO.htm'>5</a></li>
<li><a href='2CO06.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='p'> <span class="verse" id="V1">1&#160;</span><a href="#FN1" class="notemark"><span class="popup">5:1 Ayub 4:21; 2 P'et 1:14</span></a>Kwani hunamanya kukala yo nyumba huishiyo kahi za urumwengu uu ikibandwa, Mulungu andahup'a nyumba nyingine ya kare na kare kuko mulunguni. Nyumba iyo k'aiakirwe na mikono bule.   <span class="verse" id="V2">2&#160;</span><a href="#FN2" class="notemark"><span class="popup">5:2 Arum 8:23-24</span></a>Na ni jeri kukala kahi za nyumba ii huishiyo, hunagula kwa hamu huriyo nayo ya yo nyumba ya mulunguni hundiyoivala here nguwo.   <span class="verse" id="V3">3&#160;</span>Naswi hukiivala nyumba iyo k'ahundakala huhu bule.   <span class="verse" id="V4">4&#160;</span><a href="#FN3" class="notemark"><span class="popup">5:4 1 Akor 15:53-54</span></a>Wakathi uu, siswi hurio huchere kahi za nyumba ii ya haha dhuniani, hunagula kwa kuremererwa zhomu. Si kwamba hunamala kuvulwa mwiri uu wa kufwa, hatha. Humalaro ni huvikwe mwiri usiwofwa ili wo wa kufwa umizwe kamare ni uzima.   <span class="verse" id="V5">5&#160;</span><a href="#FN4" class="notemark"><span class="popup">5:5 1:22</span></a>Mulungu nde ariyehuthayarisha kwa ut'u uu, wahuhakikishira kukala vindakala kwa kuhup'a Roho wa kwakwe here rubuni.   </div><div class='p'> <span class="verse" id="V6">6&#160;</span>Kwa vizho siku zosi huna hakika, na hunamanya kukala fukikala fu kahi za mwiri uu be k'afukwehu bule kuko kwa Bwana.   <span class="verse" id="V7">7&#160;</span><a href="#FN5" class="notemark"><span class="popup">5:7 1 Akor 13:12; 1 P'et 1:8-9</span></a>Mana hunaishi kwa kuluhiro k'ahuishi kwa kuona.   <span class="verse" id="V8">8&#160;</span><a href="#FN6" class="notemark"><span class="popup">5:8 Afil 1:23</span></a>Na huna hakika, kwandza k'afukahere fukauka kahi za mwiri uu na hukenda kuko kwehu, kwa Bwana.   <span class="verse" id="V9">9&#160;</span><a href="#FN7" class="notemark"><span class="popup">5:9 Akol 1:10; 1 Ath'es 4:1</span></a>Kwa vizho ut'u huumalao zhomu ni kukala, fumufwahize iye fukakala kahi za mwiri uu hedu fukakala kuko kwa Bwana.   <span class="verse" id="V10">10&#160;</span><a href="#FN8" class="notemark"><span class="popup">5:10 11:15; Isa 2:12; Dani 7:9-10; 12:2; Mahe 17:31; Arum 2:6; 1 Akor 3:13-15; 4:5; Afil 3:19; 2 Ath'es 1:7-10</span></a>Kwani siswi hosi hundaima mbere za kihi cha hukumu cha Masihi, na kila mut'u arifwe kulengana na mahendo ga kwakwe madzo, hedu mai, arigogahenda wakathi arihokala anaishi kahi za mwiri uu.   </div><div class='s'>Kukala asena a Mulungu </div> <div class='p'> <span class="verse" id="V11">11&#160;</span><a href="#FN9" class="notemark"><span class="popup">5:11 4:2; 6:4; 1 Akor 9:22</span></a>Kwa kukala hunamanya kumwagoha Bwana ni kit'u chani, hunaangola-ngola at'u. Ela Mulungu anahumanya zho hurizho, na ninakuluhira kukala hatha ninwi nanwi kahi za mioyo yenu munahumanya zho hurizho.   <span class="verse" id="V12">12&#160;</span><a href="#FN10" class="notemark"><span class="popup">5:12 1:14; 3:1</span></a>Kunena vivi si kwamba hunadzilika kwenu kaheri, ela hunamala mupate chausa cha kudzionya kwa ut'u wehu siswi. Kidza hunahenda vivi ili kwamba mupate kuadzigidzya ao madzionyao kwa ut'u wa maut'u ga ndze thu na si ga ndani moyoni.   <span class="verse" id="V13">13&#160;</span>Kwani hukionewa kukala huna vilalu, ni kwa ut'u wa Mulungu. Na hukionewa kukala huna akili zehu, ni kwa ut'u wenu ninwi.   <span class="verse" id="V14">14&#160;</span><a href="#FN11" class="notemark"><span class="popup">5:14 Joh 17:23; Arum 8:35; Agal 2:20; Aefe 3:19; 5:2, 25; 1 Joh 3:16</span></a>Mana mahendzo ga Masihi ganahuthawala, kwa kukala siswi fwagonya kukubali kukala, mut'u mumwenga thu waafwerera at'u osi. Bai kukirira kwakwe iye at'u osi makifwa.   <span class="verse" id="V15">15&#160;</span><a href="#FN12" class="notemark"><span class="popup">5:15 Arum 6:3-4; 7:4; 14:7-9</span></a>Iye wafwerera kila mut'u ili aryahu mariohokera maisha masha masiishi kwa kudzifwahiza enye, ela mamufwahize iye ariyeafwerera na akifufulwa kwa ao.   </div><div class='p'> <span class="verse" id="V16">16&#160;</span>Bai kula wakathi uwo, siswi k'ahumulola mut'u yoyosi kibinadamu. Wakathi mumwenga fwamulola Masihi kibinadamu ela vivi k'ahumulola kivizho bule.   <span class="verse" id="V17">17&#160;</span><a href="#FN13" class="notemark"><span class="popup">5:17 Isa 43:19; Arum 6:4; Agal 6:15; Aefe 4:24; Ugun 21:5</span></a>Kwa vizho mut'u akikala ndani za Masihi adzakala chumbe kisha, maut'u ga kare gakira, na lola, gadzakala masha.   <span class="verse" id="V18">18&#160;</span><a href="#FN14" class="notemark"><span class="popup">5:18 Arum 5:10</span></a>Na gaga gosi ni ga Mulungu. Iye nde ariyefuhendya fupatane naye kukirira kwa Masihi. Na vivi wahup'a kazi ya kuapatanisha at'u na iye mwenye.   <span class="verse" id="V19">19&#160;</span><a href="#FN15" class="notemark"><span class="popup">5:19 Arum 3:24-26; Akol 1:20</span></a>Nikinena vivi ninaamba kukala Mulungu waagwizanya at'u na iye kukirira kwa Masihi bila kuthala zo dambi za kwao. Na kuko kuagwizanya at'u na iye ndo uv̱oro ariwohup'a siswi kwamba huambire angine.   <span class="verse" id="V20">20&#160;</span><a href="#FN16" class="notemark"><span class="popup">5:20 Math' 10:40; Isa 52:7</span></a>Bai, siswi hunamuwakilisha Masihi here mabalozi. Mulungu anafuhumira siswi hat'u ha Masihi kukala humuvoye ninwi muuyirane na Mulungu.   <span class="verse" id="V21">21&#160;</span><a href="#FN17" class="notemark"><span class="popup">5:21 Joh 8:46; Arum 8:3; 1 Akor 1:30; Agal 3:13; Aebu 4:15</span></a>Iye ariyekala k'amanya dambi, Mulungu wamuhendya akale dambi kwa ut'u wehu siswi, ili kahi za iye hupate kuhendywa ahachi ni Mulungu.   </div><ul class='tnav'>
<li><a href='index.htm'>2 Akorintho</a></li>
<li><a href='2CO04.htm'>&lt;</a></li>
<li><a href='2CO.htm'>5</a></li>
<li><a href='2CO06.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">5:1</a>
<span class="xo">5:1 </span><span class="xt">Ayub 4:21; 2 P'et 1:14</span></p>
<p class="x" id="FN2"><span class="notemark"></span><a class="notebackref" href="#V2">5:2</a>
<span class="xo">5:2 </span><span class="xt">Arum 8:23-24</span></p>
<p class="x" id="FN3"><span class="notemark"></span><a class="notebackref" href="#V4">5:4</a>
<span class="xo">5:4 </span><span class="xt">1 Akor 15:53-54</span></p>
<p class="x" id="FN4"><span class="notemark"></span><a class="notebackref" href="#V5">5:5</a>
<span class="xo">5:5 </span><span class="xt">1:22</span></p>
<p class="x" id="FN5"><span class="notemark"></span><a class="notebackref" href="#V7">5:7</a>
<span class="xo">5:7 </span><span class="xt">1 Akor 13:12; 1 P'et 1:8-9</span></p>
<p class="x" id="FN6"><span class="notemark"></span><a class="notebackref" href="#V8">5:8</a>
<span class="xo">5:8 </span><span class="xt">Afil 1:23</span></p>
<p class="x" id="FN7"><span class="notemark"></span><a class="notebackref" href="#V9">5:9</a>
<span class="xo">5:9 </span><span class="xt">Akol 1:10; 1 Ath'es 4:1</span></p>
<p class="x" id="FN8"><span class="notemark"></span><a class="notebackref" href="#V10">5:10</a>
<span class="xo">5:10 </span><span class="xt">11:15; Isa 2:12; Dani 7:9-10; 12:2; Mahe 17:31; Arum 2:6; 1 Akor 3:13-15; 4:5; Afil 3:19; 2 Ath'es 1:7-10</span></p>
<p class="x" id="FN9"><span class="notemark"></span><a class="notebackref" href="#V11">5:11</a>
<span class="xo">5:11 </span><span class="xt">4:2; 6:4; 1 Akor 9:22</span></p>
<p class="x" id="FN10"><span class="notemark"></span><a class="notebackref" href="#V12">5:12</a>
<span class="xo">5:12 </span><span class="xt">1:14; 3:1</span></p>
<p class="x" id="FN11"><span class="notemark"></span><a class="notebackref" href="#V14">5:14</a>
<span class="xo">5:14 </span><span class="xt">Joh 17:23; Arum 8:35; Agal 2:20; Aefe 3:19; 5:2, 25; 1 Joh 3:16</span></p>
<p class="x" id="FN12"><span class="notemark"></span><a class="notebackref" href="#V15">5:15</a>
<span class="xo">5:15 </span><span class="xt">Arum 6:3-4; 7:4; 14:7-9</span></p>
<p class="x" id="FN13"><span class="notemark"></span><a class="notebackref" href="#V17">5:17</a>
<span class="xo">5:17 </span><span class="xt">Isa 43:19; Arum 6:4; Agal 6:15; Aefe 4:24; Ugun 21:5</span></p>
<p class="x" id="FN14"><span class="notemark"></span><a class="notebackref" href="#V18">5:18</a>
<span class="xo">5:18 </span><span class="xt">Arum 5:10</span></p>
<p class="x" id="FN15"><span class="notemark"></span><a class="notebackref" href="#V19">5:19</a>
<span class="xo">5:19 </span><span class="xt">Arum 3:24-26; Akol 1:20</span></p>
<p class="x" id="FN16"><span class="notemark"></span><a class="notebackref" href="#V20">5:20</a>
<span class="xo">5:20 </span><span class="xt">Math' 10:40; Isa 52:7</span></p>
<p class="x" id="FN17"><span class="notemark"></span><a class="notebackref" href="#V21">5:21</a>
<span class="xo">5:21 </span><span class="xt">Joh 8:46; Arum 8:3; 1 Akor 1:30; Agal 3:13; Aebu 4:15</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

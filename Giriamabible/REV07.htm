<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Ugunulo 7</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Ugunulo</a></li>
<li><a href='REV06.htm'>&lt;</a></li>
<li><a href='REV.htm'>7</a></li>
<li><a href='REV08.htm'>&gt;</a></li>
</ul>
<div class="main">
 
<div class='chapterlabel' id="V0"> 7</div><div class='s'>At'u alifu gana na mirongo mine na ne manav̱anwa ni Mulungu </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">7:1 9:14-15; Jere 49:36; Dani 7:2</span></a>Bada ya vivi, naona malaika ane maungerere. Kila mumwenga were aungerere kahi za p'embe mwenga ya dhunia. Bai mahenda vizho ili mazulie zo p'eho ne za dhunia kwamba hasikale na p'eho indiyopiga ts'i, hedu bahari, hedu mihi.   <span class="verse" id="V2">2&#160;</span>Gonya nikiona malaika mungine akidza kula mwambolero wa dzuwa na muhuri wa Mulungu ariye moyo. Akiaiha zhomu o malaika ane mario Mulungu waap'a wadimi wa kunonga ts'i na bahari.   <span class="verse" id="V3">3&#160;</span><a href="#FN2" class="notemark"><span class="popup">7:3 9:4; 14:1, 3; 22:4; Izik 9:4, 6</span></a>Ye malaika akiambiriza akiamba, “Yo ts'i, yo bahari, na yo mihi, musizhanonge kwandza muhaka o ahumiki a Mulungu wehu huangize muv̱ano vidhanguni mwao.”   <span class="verse" id="V4">4&#160;</span><a href="#FN3" class="notemark"><span class="popup">7:4-8 14:1, 3; 21:12-13</span></a>Na nikisikira yo hesabu ya at'u mariov̱anwa na muhuri wa Mulungu vidhanguni mwao, ni at'u alifu gana mwenga na mirongo mine na ne (144,000). At'u aa mambola kahi za mbari zosi za ana a Iziraeli.   <span class="verse" id="V5">5&#160;</span>Na kahi za o at'u mariov̱anwa na wo muhuri, kila mbari ya Iziraeli were ina at'u alifu kumi na mbiri. Mbari ya Juda alifu kumi na mbiri, ya Rubeni alifu kumi na mbiri, ya Gadi alifu kumi na mbiri.   <span class="verse" id="V6">6&#160;</span>Mbari ya Asheri, alifu kumi na mbiri, ya Nafutali alifu kumi na mbiri, ya Manase alifu kumi na mbiri.   <span class="verse" id="V7">7&#160;</span>Mbari ya Simioni alifu kumi na mbiri, ya Lawi alifu kumi na mbiri, ya Isakari alifu kumi na mbiri.   <span class="verse" id="V8">8&#160;</span>Mbari ya Zabuloni alifu kumi na mbiri, ya Josefu alifu kumi na mbiri, na mbari ya Benjamini alifu kumi na mbiri.   </div><div class='s'>Kundi bomu ra at'u riungerere ko mulunguni </div> <div class='p'> <span class="verse" id="V9">9&#160;</span><a href="#FN4" class="notemark"><span class="popup">7:9 5:9; 6:11; Alaw 23:40</span></a>Bada ya vivi natsuha matso, na lola nikiona kundi bomu ra at'u mario k'amathalika. At'u a kula kila taifa na kabila, na kila ts'i na kidhyomo. Were maungerere mbere za cho kihi cha endzi, na mbere za ye Mwana Ng'ondzi. At'u ao were madzavala k'andzu nyaruhe na were madzagwirira vitai zha mitende.   <span class="verse" id="V10">10&#160;</span><a href="#FN5" class="notemark"><span class="popup">7:10 5:7</span></a>Makiluta mimiro yao zhomu makiamba,  </div><div class='q'>“Wokolwi ula kwa Mulungu wehu,  </div><div class='q2'>ye akelesiye dzulu za cho kihi cha endzi  </div><div class='q2'>na kula kwa ye Mwana Ng'ondzi.”   </div><div class='m'> <span class="verse" id="V11">11&#160;</span><a href="#FN6" class="notemark"><span class="popup">7:11 4:4, 6</span></a>Na malaika osi makiungarara kudengereka cho kihi cha endzi na o azhere na zho zhumbe vine zha moyo. Gonya makidzigwaga na moyo mbere za cho kihi cha endzi na makimuvoya Mulungu.   <span class="verse" id="V12">12&#160;</span><a href="#FN7" class="notemark"><span class="popup">7:12 4:11</span></a>Makiamba,  </div><div class='q'>“H'aami. Kuhaswa, nguma, na ulachu,  </div><div class='q2'>na muv̱era na ishima, na nguvu  </div><div class='q'>na wadimi vina Mulungu wehu hatha kare na kare.  </div><div class='q2'>H'aami.”   </div><div class='m'> <span class="verse" id="V13">13&#160;</span><a href="#FN8" class="notemark"><span class="popup">7:13 6:11; 7:9</span></a>Gonya mumwenga wa o azhere akinuza akiamba, “Ni ano h'ani ano madziovala k'andzu nyaruhe na manaombolahi?”   <span class="verse" id="V14">14&#160;</span><a href="#FN9" class="notemark"><span class="popup">7:14 1:5; 22:14; Zabu 51:7; Dani 12:1; Math' 24:21</span></a>Nikimudzigidzya nikimwamba, “Uwe ndiwe umanyaye bwana.” Akiamba, “Aa be ni at'u madziombola kahi za mashaka mabomu. Madzafula k'andzu zao kahi za milatso ya iye Mwana Ng'ondzi, makazihendya nyaruhe tse.   <span class="verse" id="V15">15&#160;</span><a href="#FN10" class="notemark"><span class="popup">7:15 21:3</span></a>Ndosa maimire mbere ya kihi cha endzi cha Mulungu, mamuhumikire usiku na mutsana kahi za Hekalure. Ye akelesiye dzulu za cho kihi cha endzi andakala hamwenga nao aarinde.   <span class="verse" id="V16">16&#160;</span><a href="#FN11" class="notemark"><span class="popup">7:16 Isa 49:9-10</span></a>K'amandasikira ndzala hedu k'ihu kaheri. K'amandaochwa ni dzuwa hedu theri kali.   <span class="verse" id="V17">17&#160;</span><a href="#FN12" class="notemark"><span class="popup">7:17 5:6; 21:6; Joh 10:10, 11; Izik 34:11-16, 23-24; Matsozi: 21:4; Zabu 126:5-6; Isa 25:8</span></a>Kwa kukala ye Mwana Ng'ondzi ariye kahikahi za cho kihi cha endzi, andakala murisa wao na andaalongoza kwenda ko kwenye matso ga madzi ga uzima. Na Mulungu andaafuta matsozi gao gosi.”   </div><ul class='tnav'>
<li><a href='index.htm'>Ugunulo</a></li>
<li><a href='REV06.htm'>&lt;</a></li>
<li><a href='REV.htm'>7</a></li>
<li><a href='REV08.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">7:1</a>
<span class="xo">7:1 </span><span class="xt">9:14-15; Jere 49:36; Dani 7:2</span></p>
<p class="x" id="FN2"><span class="notemark"></span><a class="notebackref" href="#V3">7:3</a>
<span class="xo">7:3 </span><span class="xt">9:4; 14:1, 3; 22:4; Izik 9:4, 6</span></p>
<p class="x" id="FN3"><span class="notemark"></span><a class="notebackref" href="#V4">7:4</a>
<span class="xo">7:4-8 </span><span class="xt">14:1, 3; 21:12-13</span></p>
<p class="x" id="FN4"><span class="notemark"></span><a class="notebackref" href="#V9">7:9</a>
<span class="xo">7:9 </span><span class="xt">5:9; 6:11; Alaw 23:40</span></p>
<p class="x" id="FN5"><span class="notemark"></span><a class="notebackref" href="#V10">7:10</a>
<span class="xo">7:10 </span><span class="xt">5:7</span></p>
<p class="x" id="FN6"><span class="notemark"></span><a class="notebackref" href="#V11">7:11</a>
<span class="xo">7:11 </span><span class="xt">4:4, 6</span></p>
<p class="x" id="FN7"><span class="notemark"></span><a class="notebackref" href="#V12">7:12</a>
<span class="xo">7:12 </span><span class="xt">4:11</span></p>
<p class="x" id="FN8"><span class="notemark"></span><a class="notebackref" href="#V13">7:13</a>
<span class="xo">7:13 </span><span class="xt">6:11; 7:9</span></p>
<p class="x" id="FN9"><span class="notemark"></span><a class="notebackref" href="#V14">7:14</a>
<span class="xo">7:14 </span><span class="xt">1:5; 22:14; Zabu 51:7; Dani 12:1; Math' 24:21</span></p>
<p class="x" id="FN10"><span class="notemark"></span><a class="notebackref" href="#V15">7:15</a>
<span class="xo">7:15 </span><span class="xt">21:3</span></p>
<p class="x" id="FN11"><span class="notemark"></span><a class="notebackref" href="#V16">7:16</a>
<span class="xo">7:16 </span><span class="xt">Isa 49:9-10</span></p>
<p class="f" id="FN12"><span class="notemark"></span><a class="notebackref" href="#V17">7:17</a>
<span class="fr">7:17 </span><span class="ft">5:6; 21:6; Joh 10:10, 11; Izik 34:11-16, 23-24; Matsozi: 21:4; Zabu 126:5-6; Isa 25:8</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

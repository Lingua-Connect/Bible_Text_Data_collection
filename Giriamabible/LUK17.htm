<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Luka 17</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Luka</a></li>
<li><a href='LUK16.htm'>&lt;</a></li>
<li><a href='LUK.htm'>17</a></li>
<li><a href='LUK18.htm'>&gt;</a></li>
</ul>
<div class="main">
 
<div class='chapterlabel' id="V0"> 17</div><div class='s'>Dambi, kuluhiro na kuhumika </div> <div class='r'>Math'ayo 18:6-7, 21-22; Mariko 9:42  </div><div class='p'> <span class="verse" id="V1">1&#160;</span>Gonya Jesu akiambira anafundzie akiamba, “Maut'u gahendago at'u makahenda dambi k'agana budhi kudza, ela andamanya mwenye iye agarehaye.   <span class="verse" id="V2">2&#160;</span>Mut'u dza iye ni baha afungwe lwalwa lwa singo atsufwe baharini, kuriko kumuhendya mumwenga wa aa athithe ahende dambi.   <span class="verse" id="V3">3&#160;</span>Kwa vizho at'u ninwi dzimanyirireni!  </div><div class='p'>“Nduguyo akikuhendera dambi, muchemere na akiamba adzathubu musamehe.   <span class="verse" id="V4">4&#160;</span>Na hatha akikukosera k'ana fungahe yo siku mwenga, na kila akukoseraho adze kwako aambe, ‘Dzathubu, sindavihenda kaheri,’ bai vinakuv̱irya umusamehe.”   <span class="verse" id="V5">5&#160;</span><a href="#FN1" class="notemark"><span class="popup">17:5 6:13</span></a>O ahumwi makimwamba Jesu, “Rihende kuluhiro rehu ringezeke.”   <span class="verse" id="V6">6&#160;</span><a href="#FN2" class="notemark"><span class="popup">17:6 Math' 13:31; 21:21; Mar 11:23</span></a>Jesu akiadzigidzya akiamba, “Kala muna kuluhiro thithe renye here katembe ka haradali<a href="#FN3" class="notemark">*<span class="popup">17:6 Haradali ni katembe kathithe kenye hatha kakagwa ts'i si rahisi kukaona.</span></a> be mungadima, kuwamba uu mukuyu, ‘Ng'oka na wende ukalayike ko baharini,’ na ukamusikira.”   <span class="verse" id="V7">7&#160;</span>Jesu akienderera kuamba, “K'udima kukala na muhumiki akurimani hedu anarisa ng'ondzi naye akidza kula ko mundani umwambe, ndzo vikara ukeresi urye chakurya.   <span class="verse" id="V8">8&#160;</span>Hatha! K'udima kuhenda vizho, hat'u ha vizho undamwamba, ‘Nigit'ira chakurya unambozeze nirye na kidza ninwe nindihogonya, h'aya nawe unadima kurya na ukanwa.’   <span class="verse" id="V9">9&#160;</span>Ye muhumiki k'adima kugerwa muv̱era kwa kuhenda here adzizholagizwa, hedu munaona ni kugerwa muv̱era ye?   <span class="verse" id="V10">10&#160;</span><a href="#FN4" class="notemark"><span class="popup">17:10 1 Akor 9:16-17</span></a>Bai hatha ninwi muhendaho zhosi mudzizhombirwa mutengeze, ambani vivi, ‘Siswi hatha, fu ahumiki a kawaida thu, na fudzahenda garyahu gahuv̱iryago.’ ”   </div><div class='s'>Jesu anahoza at'u kumi enye mahana </div> <div class='p'> <span class="verse" id="V11">11&#160;</span>Vikikala Jesu arihokala akwendani ko Jerusalemu wakirira kahikahi za mihaka ya Samaria na Galilaya.   <span class="verse" id="V12">12&#160;</span><a href="#FN5" class="notemark"><span class="popup">17:12 Alaw 13:46</span></a>Naye were akwendani kahi za kadzidzi kamwenga, bai arihokala achere kwenda, akithunganana na at'u kumi mariokala mana mahana.   <span class="verse" id="V13">13&#160;</span>Bai o at'u makiima kure na makipiga londzo makiamba, “Jesu! We Bwana! Fuonere mbazi!”   <span class="verse" id="V14">14&#160;</span><a href="#FN6" class="notemark"><span class="popup">17:14 Alaw 14:2-32; Math' 8:4; Mar 1:44; Luk 5:14</span></a>Jesu arihoaona akiambira, “Endani hatha ko kwa alombi mukaambire mamulole kala mudzahola jeri.” Bai marihokala machere makwendani makihola<a href="#FN7" class="notemark">†<span class="popup">17:14 Haha ro neno renye ra Kiyunani rinaamba, ‘makitsuka’</span></a> kare.   <span class="verse" id="V15">15&#160;</span>Bai mumwenga wao arihodziona kukala adzahola wauya kwa Jesu kuno anamulika Mulungu na mumiro mubomu.   <span class="verse" id="V16">16&#160;</span><a href="#FN8" class="notemark"><span class="popup">17:16 10:33</span></a>Akidza, akidzadzigwaga ho mbere za Jesu kuno anamwambozera muv̱era na mut'u yuyu were si Muyahudi, ela were ni Musamaria.   <span class="verse" id="V17">17&#160;</span>Jesu akiamba, “O madziohozwa samba were ni kumi, vidze arya chenda ma hiko?   <span class="verse" id="V18">18&#160;</span>Yani k'ahaonekanire mut'u wakudzalazha muv̱era na kumulika Mulungu, hatha ni yuyu Musamaria h'akeye ambaye hatha si Muyahudi kamare?”   <span class="verse" id="V19">19&#160;</span><a href="#FN9" class="notemark"><span class="popup">17:19 Math' 9:22</span></a>Bai Jesu akimwambira ye mut'u “Rungarara wende, kwani kuluhiroro ndo ridzirokuhendya uhole.”   </div><div class='s'>Kudza kwa Mwana wa Mudamu </div> <div class='r'>Math'ayo 24:23-28, 37-41  </div><div class='p'> <span class="verse" id="V20">20&#160;</span>Mafarisayo angine makimuza Jesu mamanye ni rini uthawali wa Mulungu undihokudza. Bai Jesu akiadzigidzya akiamba, “Wo uthawali wa Mulungu k'audza kwa ngira ambayo mut'u anadima kuwona na matso,   <span class="verse" id="V21">21&#160;</span><a href="#FN10" class="notemark"><span class="popup">17:21 11:2, 20; Math' 12:28</span></a>hedu hatha mut'u yoyosi kuamba, ‘Lolani si uno vino!’ hedu ‘Thiurya kurya!’ kwa kukala wo uthawali wa Mulungu u ndani mwenu.”   <span class="verse" id="V22">22&#160;</span><a href="#FN11" class="notemark"><span class="popup">17:22-24 21:7-24</span></a>Gonya Jesu akiambira o anafundzie akiamba, “Wakathi unadza ambaho mundathamani muone angaa siku mwenga yaho kahi za siku za Mwana wa Mudamu, ela ko k'amundayona bule.   <span class="verse" id="V23">23&#160;</span><a href="#FN12" class="notemark"><span class="popup">17:23-24 Math' 24:23-25; Mar 13:21-23</span></a>Ma kuko mandiomwamba ninwi, ‘Lolani thiyuya kurya!’ hedu ‘Thiyuno hano!’ ela musikiraho vizho musendeni, hedu hatha kuathuwa.   <span class="verse" id="V24">24&#160;</span>Kwani Mwana wa Mudamu andihokudza andaonewa ni kila mut'u dza viryahu lumethe luonewazho lwazu-lwazu kila hat'u.   <span class="verse" id="V25">25&#160;</span><a href="#FN13" class="notemark"><span class="popup">17:25 9:21-22</span></a>Ela kwandza ni suthi apate thabu nyinji na akahalwe ni at'u a kizhazi kiki.   <span class="verse" id="V26">26&#160;</span><a href="#FN14" class="notemark"><span class="popup">17:26 Mwan 6:9-22</span></a>Kudza kwa Mwana wa Mudamu kundakala dza zho virizhokala wakathi wa Nuhu.   <span class="verse" id="V27">27&#160;</span>Kwani siku zizo za Nuhu kabila v̱ula ya muretho k'aidzanya, at'u mathuwa kuishi here kawaida thu. Makala makirya na kunwa, na kuhala na kuhalwa hatha Nuhu achangira safinani. Gonya ndo uwo muretho ukidza ukialaga osi.   <span class="verse" id="V28">28&#160;</span><a href="#FN15" class="notemark"><span class="popup">17:28-29 Mwan 19:24-25</span></a>Na kidza vindakala dza vizho virizhokala wakathi wa Lutu. At'u osi mathuwa kurya na kunwa, kugula na kuguza vit'u, kurima na kuaka nyumba.   <span class="verse" id="V29">29&#160;</span>Ela siku Lutu arihombola Sodomu thu, be moho na baruthi vikihenda kunya here v̱ula kula mulunguni na vikialaga osi.   <span class="verse" id="V30">30&#160;</span>Bai vindakala dza vizho zhenye kahi za siku ya kunyeswa lwazu kwa Mwana wa Mudamu.   <span class="verse" id="V31">31&#160;</span><a href="#FN16" class="notemark"><span class="popup">17:31 Math' 24:17-18; Mar 13:15-16</span></a>Siku iyo bai, mut'u andiyekala a dzulu za nyumba<a href="#FN17" class="notemark">‡<span class="popup">17:31 Dzulu za nyumba: Nyumba za Ayahudi k'azina mapaa, kwa vizho at'u were manadima kwendakelesi na kuoya ko dzulu za yo nyumba.</span></a> asithime bule na kwendakolokothanya vit'uzhe virizho mo nyumbani, na pia mut'u andiyekala a mundani, ni asiuye bule ko mudzini kwendahala kit'u chochosi.   <span class="verse" id="V32">32&#160;</span><a href="#FN18" class="notemark"><span class="popup">17:32 Mwan 19:26</span></a>Munakumbukira zho zha kukala mukaza Lutu walola nyuma na akigaluka kisiki cha munyu?   <span class="verse" id="V33">33&#160;</span><a href="#FN19" class="notemark"><span class="popup">17:33 9:24; Math' 16:25; Mar 8:35</span></a>Mut'u yoyosi amalaye kuthizha rohoye andayangamiza, ela kila andiyeyangamiza, andaithizha.   <span class="verse" id="V34">34&#160;</span>Usiku uwo gandihokala gaga, at'u airi mandakala marere kitanda kimwenga, bai mumwenga andahalwa na ye mungine arichwe.   <span class="verse" id="V35">35&#160;</span>Anaache airi mandakala manasaga, bai mumwenga andahalwa na ye mungine arichwe.   <span class="verse" id="V36">36&#160;</span>Ana alume airi mandakala ma mundani mumwenga andahalwa na mungine arichwe.”   <span class="verse" id="V37">37&#160;</span><a href="#FN20" class="notemark"><span class="popup">17:37 Ayub 39:30</span></a>O anafundzie makimuza makiamba, “Maut'u gano gandakala hiho?” Jesu akiadzigidzya akiamba, “Hadzihogwa kimba, ndo nderi mathungananaho.”   </div><ul class='tnav'>
<li><a href='index.htm'>Luka</a></li>
<li><a href='LUK16.htm'>&lt;</a></li>
<li><a href='LUK.htm'>17</a></li>
<li><a href='LUK18.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V5">17:5</a>
<span class="xo">17:5 </span><span class="xt">6:13</span></p>
<p class="x" id="FN2"><span class="notemark"></span><a class="notebackref" href="#V6">17:6</a>
<span class="xo">17:6 </span><span class="xt">Math' 13:31; 21:21; Mar 11:23</span></p>
<p class="f" id="FN3"><span class="notemark">*</span><a class="notebackref" href="#V6">17:6</a>
<span class="fr">17:6 </span><span class="ft">Haradali ni katembe kathithe kenye hatha kakagwa ts'i si rahisi kukaona.</span></p>
<p class="x" id="FN4"><span class="notemark"></span><a class="notebackref" href="#V10">17:10</a>
<span class="xo">17:10 </span><span class="xt">1 Akor 9:16-17</span></p>
<p class="x" id="FN5"><span class="notemark"></span><a class="notebackref" href="#V12">17:12</a>
<span class="xo">17:12 </span><span class="xt">Alaw 13:46</span></p>
<p class="x" id="FN6"><span class="notemark"></span><a class="notebackref" href="#V14">17:14</a>
<span class="xo">17:14 </span><span class="xt">Alaw 14:2-32; Math' 8:4; Mar 1:44; Luk 5:14</span></p>
<p class="f" id="FN7"><span class="notemark">†</span><a class="notebackref" href="#V14">17:14</a>
<span class="fr">17:14 </span><span class="ft">Haha ro neno renye ra Kiyunani rinaamba, ‘makitsuka’</span></p>
<p class="x" id="FN8"><span class="notemark"></span><a class="notebackref" href="#V16">17:16</a>
<span class="xo">17:16 </span><span class="xt">10:33</span></p>
<p class="x" id="FN9"><span class="notemark"></span><a class="notebackref" href="#V19">17:19</a>
<span class="xo">17:19 </span><span class="xt">Math' 9:22</span></p>
<p class="x" id="FN10"><span class="notemark"></span><a class="notebackref" href="#V21">17:21</a>
<span class="xo">17:21 </span><span class="xt">11:2, 20; Math' 12:28</span></p>
<p class="x" id="FN11"><span class="notemark"></span><a class="notebackref" href="#V22">17:22</a>
<span class="xo">17:22-24 </span><span class="xt">21:7-24</span></p>
<p class="x" id="FN12"><span class="notemark"></span><a class="notebackref" href="#V23">17:23</a>
<span class="xo">17:23-24 </span><span class="xt">Math' 24:23-25; Mar 13:21-23</span></p>
<p class="x" id="FN13"><span class="notemark"></span><a class="notebackref" href="#V25">17:25</a>
<span class="xo">17:25 </span><span class="xt">9:21-22</span></p>
<p class="x" id="FN14"><span class="notemark"></span><a class="notebackref" href="#V26">17:26</a>
<span class="xo">17:26 </span><span class="xt">Mwan 6:9-22</span></p>
<p class="x" id="FN15"><span class="notemark"></span><a class="notebackref" href="#V28">17:28</a>
<span class="xo">17:28-29 </span><span class="xt">Mwan 19:24-25</span></p>
<p class="x" id="FN16"><span class="notemark"></span><a class="notebackref" href="#V31">17:31</a>
<span class="xo">17:31 </span><span class="xt">Math' 24:17-18; Mar 13:15-16</span></p>
<p class="f" id="FN17"><span class="notemark">‡</span><a class="notebackref" href="#V31">17:31</a>
<span class="fr">17:31 </span><span class="ft">Dzulu za nyumba: Nyumba za Ayahudi k'azina mapaa, kwa vizho at'u were manadima kwendakelesi na kuoya ko dzulu za yo nyumba.</span></p>
<p class="x" id="FN18"><span class="notemark"></span><a class="notebackref" href="#V32">17:32</a>
<span class="xo">17:32 </span><span class="xt">Mwan 19:26</span></p>
<p class="x" id="FN19"><span class="notemark"></span><a class="notebackref" href="#V33">17:33</a>
<span class="xo">17:33 </span><span class="xt">9:24; Math' 16:25; Mar 8:35</span></p>
<p class="x" id="FN20"><span class="notemark"></span><a class="notebackref" href="#V37">17:37</a>
<span class="xo">17:37 </span><span class="xt">Ayub 39:30</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Agalatia 5</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Agalatia</a></li>
<li><a href='GAL04.htm'>&lt;</a></li>
<li><a href='GAL.htm'>5</a></li>
<li><a href='GAL06.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='nb'> <span class="verse" id="V1">1&#160;</span><a href="#FN1" class="notemark"><span class="popup">5:1 2:4; 4:5, 9; 5:3</span></a>Bai, iye Masihi wafup'a uhuru ili fusikale atumwa kaheri. Kwa vizho fungani nguwo ziume, kwamba musiishi here atumwa kaheri.   </div><div class='s'>Kahi za Masihi, kwangizwa lwembeni k'akuna mana yoyosi </div> <div class='p'> <span class="verse" id="V2">2&#160;</span>Nisirikizani hedu! Mimi P'aulo, ninaamba vivi: mukikala mundaruhusu mwangizwe lwembeni, bai vizho arizhohenda Masihi haho musalabani, vindakala k'avina mana yoyosi kwenu.   <span class="verse" id="V3">3&#160;</span><a href="#FN2" class="notemark"><span class="popup">5:3 3:10, 12; Arum 2:25</span></a>H'aya, vivi be ninamwambira kamare kaheri kukala, mut'u yoyosi andiyekubali kwangizwa lwembeni, be suthi aithuwe yosi yo Sheria ya Musa.   <span class="verse" id="V4">4&#160;</span>Mut'u yoyosi kahi zenu ariye anajeza kupata hachi kwa Mulungu kwa kuthuwa Sheria, naamanye kukala wadzitosa na Masihi, na nema ya Mulungu k'ai hamwenga naye kaheri.   <span class="verse" id="V5">5&#160;</span><a href="#FN3" class="notemark"><span class="popup">5:5 2:16; Arum 8:23-25</span></a>Ela siswi bai, Roho wa Mulungu anafuhakikishira kamare kukala, Mulungu andafuhendya ahachi kwa kuko kumukuluhira Masihi.   <span class="verse" id="V6">6&#160;</span><a href="#FN4" class="notemark"><span class="popup">5:6 3:28; 5:22; 6:15; Arum 4:11; 1 Akor 7:19; Aefe 6:23</span></a>Mana kahi za Masihi Jesu, kwangizwa lwembeni hedu kutsangizwa lwembeni, k'akuna mana yoyosi. Kit'u muhimu ni kumukuluhira Masihi. Na kumukuluhira Masihi kuku kunaonekana kahi za mahendzo.   </div><div class='p'> <span class="verse" id="V7">7&#160;</span>At'u ninwi ho chaho mwere munaendererat'o sana. Vikara ni h'ani kaheri ariyekudzamukingama hatha wo ujeri k'amuuthuwa?   <span class="verse" id="V8">8&#160;</span><a href="#FN5" class="notemark"><span class="popup">5:8 1:6-7</span></a>Bai iye ariyemukenga-kenga namuna iyo, si iye Mulungu ariyemwiha bule.   <span class="verse" id="V9">9&#160;</span><a href="#FN6" class="notemark"><span class="popup">5:9 1 Akor 5:6</span></a>Ts'ats'u ch'ach'e yenye nikuhendya unga munji ukakala ts'ats'u.   <span class="verse" id="V10">10&#160;</span><a href="#FN7" class="notemark"><span class="popup">5:10 1:7</span></a>Ela hatha hamwenga na vizho, nina hakika nanwi kahi za Bwana kukala k'amundagwira maneno ga mut'u mungine, mundagwira gaga gangu. Na iye mut'u amubudzyaye akili, andaadhibiwa, hatha akakala ni h'ani.   <span class="verse" id="V11">11&#160;</span><a href="#FN8" class="notemark"><span class="popup">5:11 6:12, 14; 1 Akor 1:23</span></a>Ndugu zangu, kalaho mimi mwenye ninahubiri kukala at'u suthi mangizwe lwembeni, be hatha singateserwe bule. Ela kwa kukala ninahubiri kukala si lazima at'u kwangizwa lwembeni, uwo uv̱oro wa musalaba unakwaza at'u.   <span class="verse" id="V12">12&#160;</span>Ninathamani kala ao at'u mario manamubudzya akili na uv̱oro wa kwangizwa lwembeni, k'amangasisire haho, makahenda kudzithula kamare!   </div><div class='s'>Kuishi maisha galongozwago ni Roho wa Mulungu </div> <div class='p'> <span class="verse" id="V13">13&#160;</span><a href="#FN9" class="notemark"><span class="popup">5:13 1 Akor 6:12; 10:23-24; 1 P'et 2:16</span></a>Ela ninwi ndugu zangu, Mulungu wamwiha ili mukale huru. Ela bai, musiuhumire uhuru uwo kwa kuthuwa maut'u mai gahendzwago ni mwiri, hat'u ha vizho humikiranani kwa mahendzo.   <span class="verse" id="V14">14&#160;</span><a href="#FN10" class="notemark"><span class="popup">5:14 Alaw 19:18; Arum 13:9</span></a>Mana iyo Sheria ikitsanganywa inazhala sheria mwenga iambayo, “Muhendze mwandziyo here udzihendzazho mwenye.”   <span class="verse" id="V15">15&#160;</span><a href="#FN11" class="notemark"><span class="popup">5:15 Jako 4:1-2</span></a>Ela mukilumana na kuvarurana here nyama a tsakani, be dzimanyirireni p'ore mukagonyana.   </div><div class='p'> <span class="verse" id="V16">16&#160;</span><a href="#FN12" class="notemark"><span class="popup">5:16 5:25; Arum 8:2-13</span></a>Ninamwambira kukala, ishini maisha ga kulongozwa ni Roho wa Mulungu, nanwi k'amundathimiza th'amaa mbii zihendzwazo ni mwiri.   <span class="verse" id="V17">17&#160;</span><a href="#FN13" class="notemark"><span class="popup">5:17 Arum 7:13-23</span></a>Mana maut'u mai gahendzwago ni mwiri, ga kinyume na garyahu gahendzwago ni Roho wa Mulungu, na garyahu gahendzwago ni Roho wa Mulungu, ga kinyume na gago gahendzwago ni mwiri. Bai gaga maut'u mairi ganapingana na nikumuhendya musihende garyahu muhendzago kuhenda.   <span class="verse" id="V18">18&#160;</span><a href="#FN14" class="notemark"><span class="popup">5:18 Arum 6:14; 7:4</span></a>Ela mukilongozwa ni iye Roho wa Mulungu, be k'amu ts'ini za Sheria ya Musa.   <span class="verse" id="V19">19&#160;</span><a href="#FN15" class="notemark"><span class="popup">5:19-21 Arum 1:28-32; 1 Akor 6:9-10; Aefe 5:3-5; Akol 3:5-8; 1 T'imo 1:9-10; 2 T'imo 3:2-5; 1 P'et 4:3; Ugun 22:15</span></a>Maut'u gahendwago ni mwiri ga lwazu, nago ni gaga: Uzindzi, ukolo, lukware,   <span class="verse" id="V20">20&#160;</span>kuvoya vizuka, utsai, kumenana, k'ondo, wivu, k'oro, kudzanula, kudzithenga na at'u, kugazha at'u vithundhu-vithundhu zha kupingana,   <span class="verse" id="V21">21&#160;</span>kuonerana kidzitso, urevi, sherehe za kuhenda maitsi-maitsi, na maut'u mangine gadzigohalana na gaga. Bai ninamukanya kaheri, dza here nirizhomukanya kare, at'u mahendao maut'u gago, k'amandaupata uthawali wa Mulungu ng'o.   </div><div class='p'> <span class="verse" id="V22">22&#160;</span><a href="#FN16" class="notemark"><span class="popup">5:22 Aefe 5:9</span></a>Ela Roho wa Mulungu akimulongoza mut'u, bai mut'u iye andakala na maut'u gaga: Mahendzo, furaha, dheri, kuvumirira, mbazi, moyo mudzo, uaminifu,   <span class="verse" id="V23">23&#160;</span><a href="#FN17" class="notemark"><span class="popup">5:23 1 T'imo 1:9; 2 P'et 1:6</span></a>up'ore, na kudzizulia na mai. Bai k'akuna sheria yoyosi idimayo kuvipinga vivi.   <span class="verse" id="V24">24&#160;</span><a href="#FN18" class="notemark"><span class="popup">5:24 2:19; 6:14; Arum 6:6; Akol 3:5; 1 Joh 3:6</span></a>At'u a Masihi Jesu, k'amathawalwa ni maut'u mai gahendzwago ni mwiri. Kwani uwo mwiri mausulubisha hamwenga na th'amaaze, na maazoge mai.   <span class="verse" id="V25">25&#160;</span><a href="#FN19" class="notemark"><span class="popup">5:25 5:16; 1 Akor 6:19; Aefe 4:30</span></a>Bai kwa kukala funaishi kwa kulongozwa ni Roho wa Mulungu, nafuthuwe gago afwambirago iye Roho.   <span class="verse" id="V26">26&#160;</span><a href="#FN20" class="notemark"><span class="popup">5:26 Arum 12:10; Afil 2:3</span></a>Fusikale at'u a kudzionya, hedu a kuhendza k'ondo, hedu a kuonerana kidzitso.   </div><ul class='tnav'>
<li><a href='index.htm'>Agalatia</a></li>
<li><a href='GAL04.htm'>&lt;</a></li>
<li><a href='GAL.htm'>5</a></li>
<li><a href='GAL06.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">5:1</a>
<span class="xo">5:1 </span><span class="xt">2:4; 4:5, 9; 5:3</span></p>
<p class="x" id="FN2"><span class="notemark"></span><a class="notebackref" href="#V3">5:3</a>
<span class="xo">5:3 </span><span class="xt">3:10, 12; Arum 2:25</span></p>
<p class="x" id="FN3"><span class="notemark"></span><a class="notebackref" href="#V5">5:5</a>
<span class="xo">5:5 </span><span class="xt">2:16; Arum 8:23-25</span></p>
<p class="x" id="FN4"><span class="notemark"></span><a class="notebackref" href="#V6">5:6</a>
<span class="xo">5:6 </span><span class="xt">3:28; 5:22; 6:15; Arum 4:11; 1 Akor 7:19; Aefe 6:23</span></p>
<p class="x" id="FN5"><span class="notemark"></span><a class="notebackref" href="#V8">5:8</a>
<span class="xo">5:8 </span><span class="xt">1:6-7</span></p>
<p class="x" id="FN6"><span class="notemark"></span><a class="notebackref" href="#V9">5:9</a>
<span class="xo">5:9 </span><span class="xt">1 Akor 5:6</span></p>
<p class="x" id="FN7"><span class="notemark"></span><a class="notebackref" href="#V10">5:10</a>
<span class="xo">5:10 </span><span class="xt">1:7</span></p>
<p class="x" id="FN8"><span class="notemark"></span><a class="notebackref" href="#V11">5:11</a>
<span class="xo">5:11 </span><span class="xt">6:12, 14; 1 Akor 1:23</span></p>
<p class="x" id="FN9"><span class="notemark"></span><a class="notebackref" href="#V13">5:13</a>
<span class="xo">5:13 </span><span class="xt">1 Akor 6:12; 10:23-24; 1 P'et 2:16</span></p>
<p class="x" id="FN10"><span class="notemark"></span><a class="notebackref" href="#V14">5:14</a>
<span class="xo">5:14 </span><span class="xt">Alaw 19:18; Arum 13:9</span></p>
<p class="x" id="FN11"><span class="notemark"></span><a class="notebackref" href="#V15">5:15</a>
<span class="xo">5:15 </span><span class="xt">Jako 4:1-2</span></p>
<p class="x" id="FN12"><span class="notemark"></span><a class="notebackref" href="#V16">5:16</a>
<span class="xo">5:16 </span><span class="xt">5:25; Arum 8:2-13</span></p>
<p class="x" id="FN13"><span class="notemark"></span><a class="notebackref" href="#V17">5:17</a>
<span class="xo">5:17 </span><span class="xt">Arum 7:13-23</span></p>
<p class="x" id="FN14"><span class="notemark"></span><a class="notebackref" href="#V18">5:18</a>
<span class="xo">5:18 </span><span class="xt">Arum 6:14; 7:4</span></p>
<p class="x" id="FN15"><span class="notemark"></span><a class="notebackref" href="#V19">5:19</a>
<span class="xo">5:19-21 </span><span class="xt">Arum 1:28-32; 1 Akor 6:9-10; Aefe 5:3-5; Akol 3:5-8; 1 T'imo 1:9-10; 2 T'imo 3:2-5; 1 P'et 4:3; Ugun 22:15</span></p>
<p class="x" id="FN16"><span class="notemark"></span><a class="notebackref" href="#V22">5:22</a>
<span class="xo">5:22 </span><span class="xt">Aefe 5:9</span></p>
<p class="x" id="FN17"><span class="notemark"></span><a class="notebackref" href="#V23">5:23</a>
<span class="xo">5:23 </span><span class="xt">1 T'imo 1:9; 2 P'et 1:6</span></p>
<p class="x" id="FN18"><span class="notemark"></span><a class="notebackref" href="#V24">5:24</a>
<span class="xo">5:24 </span><span class="xt">2:19; 6:14; Arum 6:6; Akol 3:5; 1 Joh 3:6</span></p>
<p class="x" id="FN19"><span class="notemark"></span><a class="notebackref" href="#V25">5:25</a>
<span class="xo">5:25 </span><span class="xt">5:16; 1 Akor 6:19; Aefe 4:30</span></p>
<p class="x" id="FN20"><span class="notemark"></span><a class="notebackref" href="#V26">5:26</a>
<span class="xo">5:26 </span><span class="xt">Arum 12:10; Afil 2:3</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

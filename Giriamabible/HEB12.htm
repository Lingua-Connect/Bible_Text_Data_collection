<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Aeburania 12</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Aeburania</a></li>
<li><a href='HEB11.htm'>&lt;</a></li>
<li><a href='HEB.htm'>12</a></li>
<li><a href='HEB13.htm'>&gt;</a></li>
</ul>
<div class="main">
 
<div class='chapterlabel' id="V0"> 12</div><div class='s'>Kuthuwa mufano wa Jesu </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">12:1 1 Akor 9:24</span></a>Bai kwa kukala fudzadengerekwa ni kundi bomu ra mashahidhi namuna ii, nafugwage kila muzigo udimao kuhuja nyuma kahi za malo gaga furigoikirwa ni Mulungu. Nahuriche kila dambi ihuthuwayo-thuwayo na huuke malo kwa kuvumirira.   <span class="verse" id="V2">2&#160;</span><a href="#FN2" class="notemark"><span class="popup">12:2 2:10; 8:1</span></a>Nafuthuwe kumulola Jesu, ariye iye ndiye muandzi wa kuluhiro rehu, kidza ndiye andiyerikamilisha. Iye wavumirira aebu zosi za kufwa musalabani bila kuzona kukala ni kit'u, kwa ut'u wa iyo raha iriyokala iko mbere. Na vivi akelesi mukono wa kurya wa kihi cha endzi cha Mulungu.   <span class="verse" id="V3">3&#160;</span>Hedu lolani zho Jesu arizhopingwa vikali ni enye dambi kidza ye akivumirira gosi. Na Jesu waika mufano uu p'ore ninwi mukalela na mukafwa moyo mukaviricha.   <span class="verse" id="V4">4&#160;</span>Kwandza hatha kahi za kuko kuheha dambi kwenu, k'amudzangwe kuheha nayo hatha mukamwaga mulatso.   </div><div class='s'>Mulungu anahukanya kwa kukala anahuhendza </div> <div class='p'> <span class="verse" id="V5">5&#160;</span><a href="#FN3" class="notemark"><span class="popup">12:5-6 Ndhum 3:11-12; Ugun 3:19</span></a>Vidze garya maneno arigoganena Mulungu kukala mu anae, ili apate kumwangiza nguvu mudzagasahau? Kwani Mulungu wanena akiamba,  </div><div class='q'>“Mwanangu, Bwana akikukanya usiviv̱udhye bule,  </div><div class='q2'>akikwangiza akili, usifwe moyo.   </div><div class='q'> <span class="verse" id="V6">6&#160;</span>Kwani Bwana ni kumwangiza akili, kila amuhendzaye,  </div><div class='q2'>na ni kumufwaga kila mut'u amuhendyaye mwanawe.”   </div><div class='m'> <span class="verse" id="V7">7&#160;</span><a href="#FN4" class="notemark"><span class="popup">12:7 Kumbu 8:5</span></a>Vumirirani kila mateso, kwa kukala Mulungu ndizho nikukala akumwangizani akili be vizho. Mulungu anamuhalira ninwi here anae. Vidze, ni mwana hiye asiyengizwa akili ni babaye?   <span class="verse" id="V8">8&#160;</span>Mukikala k'amundangizwa akili here ana angine mangizwazho akili, mundakala k'amuzhalirwe ni iye, hatha mu ana a vuweni.   <span class="verse" id="V9">9&#160;</span>Kala babizehu a haha dhuniani thu kidza nikufwangiza akili na fukaaishimu, h'e seze ye Babiyehu wa kiroho? Samba ye fundamuishimu zaidhi ili fupate kukala moyo?   <span class="verse" id="V10">10&#160;</span><a href="#FN5" class="notemark"><span class="popup">12:10 Math' 5:48; Arum 5:2; Jako 3:17</span></a>Kwani babizehu a haha dhuniani mafwangiza akili kwa muda muchache thu, here marizhoona ao kukala ni karakara, ela Mulungu ye anafwangiza akili kikarakara kamare, na kwa faidha yehu enye, ili kwamba fukadime kukala aeri dza iye.   <span class="verse" id="V11">11&#160;</span><a href="#FN6" class="notemark"><span class="popup">12:11 12:14; Jako 3:17-18</span></a>Kahi za wakathi uu furiwo, kwangizwa akili kunalumiza sana, ela badaye ao mangizwao akili na makasikira, nikuhokera uhachi, na dheri.   </div><div class='p'> <span class="verse" id="V12">12&#160;</span><a href="#FN7" class="notemark"><span class="popup">12:12 Isa 35:3</span></a>Kwa vizho bai, richani kugwira regerege, gwirani muunye. Richani kuthethemwa ni magulu, imanit'o.   <span class="verse" id="V13">13&#160;</span><a href="#FN8" class="notemark"><span class="popup">12:13 Ndhum 4:26</span></a>Dzitengezereni ngira za kugoloka na munende kahi za zizo, ili cho kigulu chenye kirema kisimarigizwe bule, ela kikale kindahola.   </div><div class='s'>Gwirani malagizo </div> <div class='p'> <span class="verse" id="V14">14&#160;</span><a href="#FN9" class="notemark"><span class="popup">12:14 12:11; Zabu 34:14; 1 Akor 7:15</span></a>Hendani here vidimikikazho muishi na dheri na at'u osi, kidza mukale aeri. Kwani k'akuna mut'u adimaye kumona Bwana, bila uwo ueri.   <span class="verse" id="V15">15&#160;</span><a href="#FN10" class="notemark"><span class="popup">12:15 Kumbu 29:18; Agal 1:6</span></a>Hakikishani kukala k'ahana mut'u hatha mumwenga andiyekosa nema ya Mulungu. Hakikishani kukala k'akuna ut'u wowosi udimao kumuhendya mut'u yoyosi kahi zenu akakala na utsungu. Kwani sina ra utsungu rikimera kahikahi zenu, rindamurehera thabu nyinji, kidza anji enu rindaangiza ukolo.   <span class="verse" id="V16">16&#160;</span><a href="#FN11" class="notemark"><span class="popup">12:16 Mwan 25:29-34</span></a>Dzimanyirireni p'ore hakambola mut'u muzindzi kahikahi zenu. Kidza p'ore hakambola mut'u asiyemugoha Mulungu here Esau. Esau waguza ukuluwe kwa chakurya cha mutsana mumwenga thu.   <span class="verse" id="V17">17&#160;</span><a href="#FN12" class="notemark"><span class="popup">12:17 Mwan 27:30-40</span></a>Na hatha ninwi nanwi munavimanya zho virizhokala. Kwani badaye wamala kupata baraka za babaye here mwana mukulu, ela vikikala k'azhadimikika bule. Warira ga milatso kumala nafasi ya kuthubu, ela k'aipatire.   </div><div class='s'>Tofauti ya vilagane viri </div> <div class='p'> <span class="verse" id="V18">18&#160;</span><a href="#FN13" class="notemark"><span class="popup">12:18-19 Kumbo 19:16-22; 20:18-21</span></a>Ninwi k'amudzire hat'u henye vit'u mudimazho kuzhona na matso, hedu kuvisikira, hedu kuvigut'a dza zho zha Aiziraeli kuko Murima wa Sinai. Kwani k'ahana moho mukali, hedu kiza cha mugunguna, hedu luv̱utho lukali.   <span class="verse" id="V19">19&#160;</span>Kidza k'ahana muriro wa gunda, hedu wo mumiro mubomu wa Mulungu uriwoahendya o at'u mamuvoye Musa kukala Mulungu asienderere kunena nao bule.   <span class="verse" id="V20">20&#160;</span><a href="#FN14" class="notemark"><span class="popup">12:20 Kumbo 19:12-13</span></a>Kwani k'amadimire kuivumirira bule yo amuri ariyoilazha Mulungu kukala, “Hatha munyama mwenye be akigut'a wo murima naapigwe mawe hatha afwe.”   <span class="verse" id="V21">21&#160;</span><a href="#FN15" class="notemark"><span class="popup">12:21 Kumbu 9:19</span></a>Na maut'u gaga were ganagosha jeri, kwani hatha Musa wajaliwa ni kuamba, “Ninathethema kwa woga.”   </div><div class='p'> <span class="verse" id="V22">22&#160;</span><a href="#FN16" class="notemark"><span class="popup">12:22 13:14; Agal 4:26; Ugun 5:11; 21:2</span></a>Hatha bule, ninwi be mudzire Murima wa Sayuni. Mudzire kahi za mudzi wa Mulungu ariye moyo, Jerusalemu ya mulunguni. Mudzire kwa malaika magana na magana gasigothalika, madziokundzumanyika hamwenga kusherehekea.   <span class="verse" id="V23">23&#160;</span><a href="#FN17" class="notemark"><span class="popup">12:23 Luk 10:20</span></a>Mudzire kahi za muthunganano wa ana a kwandza a Mulungu mario madzina gao gandhikwa kuko mulunguni. Mudzire kwa Mulungu ariye ndiye jaji wa at'u osi, na kwa roho za at'u ahachi mariohendywa akamilifu.   <span class="verse" id="V24">24&#160;</span><a href="#FN18" class="notemark"><span class="popup">12:24 8:6; 9:12; Abeli: Mwan 4:10</span></a>Mudzire kwa Jesu ariye ndiye mugwizanyi wehu kahi za kilagane kiki kisha. Kidza mudzire kwa milatso iriyomwagwa. Milatso ii inanena dzulu za musamaha na nema, k'aihere milatso ya Abeli iririrayo kurihizwa.   </div><div class='p'> <span class="verse" id="V25">25&#160;</span><a href="#FN19" class="notemark"><span class="popup">12:25 6:4-6; 8:1; Kumbo 20:22</span></a>H'aya, musikireni ye anenaye. Kwani mukikahala kumusikira, be k'amundathia bule. O mariokahala kumusikira iye ariyekala ananena nao haha ts'i thu kidza k'amathiyire, h'e seze siswi furio ananena naswi kula mulunguni?   <span class="verse" id="V26">26&#160;</span><a href="#FN20" class="notemark"><span class="popup">12:26 Kumbo 19:18; Haga 2:6, 21</span></a>Wakathi uwo kuko Murima wa Sinai, mumirowe wathethenya ts'i. Ela vivi be walaga akiamba, “Nindathukusa kaheri, ela charo kiki sindathukusa ts'i h'akeye bule, nindathukusa hatha kuko mulunguni.”   <span class="verse" id="V27">27&#160;</span>Neno riri, “kaheri” rinamanisha kukala vit'u zhosi virizhoumbwa, vindathukuswa na viuswe hatha visale zho virizho k'avithukusika.   </div><div class='p'> <span class="verse" id="V28">28&#160;</span><a href="#FN21" class="notemark"><span class="popup">12:28 13:14</span></a>Kwa vizho bai, nafulazhe muv̱era kwa Mulungu kwa kuhokera uthawali uu usiwothukusika. Nahudzilazhe kwakwe humuvoye kwa ishima na humwagohe, here ahendzazho.   <span class="verse" id="V29">29&#160;</span><a href="#FN22" class="notemark"><span class="popup">12:29 Kumbu 4:24</span></a>Kwani Mulungu wehu ni moho mukali uochawo tse-tse-tse.   </div><ul class='tnav'>
<li><a href='index.htm'>Aeburania</a></li>
<li><a href='HEB11.htm'>&lt;</a></li>
<li><a href='HEB.htm'>12</a></li>
<li><a href='HEB13.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">12:1</a>
<span class="xo">12:1 </span><span class="xt">1 Akor 9:24</span></p>
<p class="x" id="FN2"><span class="notemark"></span><a class="notebackref" href="#V2">12:2</a>
<span class="xo">12:2 </span><span class="xt">2:10; 8:1</span></p>
<p class="x" id="FN3"><span class="notemark"></span><a class="notebackref" href="#V5">12:5</a>
<span class="xo">12:5-6 </span><span class="xt">Ndhum 3:11-12; Ugun 3:19</span></p>
<p class="x" id="FN4"><span class="notemark"></span><a class="notebackref" href="#V7">12:7</a>
<span class="xo">12:7 </span><span class="xt">Kumbu 8:5</span></p>
<p class="x" id="FN5"><span class="notemark"></span><a class="notebackref" href="#V10">12:10</a>
<span class="xo">12:10 </span><span class="xt">Math' 5:48; Arum 5:2; Jako 3:17</span></p>
<p class="x" id="FN6"><span class="notemark"></span><a class="notebackref" href="#V11">12:11</a>
<span class="xo">12:11 </span><span class="xt">12:14; Jako 3:17-18</span></p>
<p class="x" id="FN7"><span class="notemark"></span><a class="notebackref" href="#V12">12:12</a>
<span class="xo">12:12 </span><span class="xt">Isa 35:3</span></p>
<p class="x" id="FN8"><span class="notemark"></span><a class="notebackref" href="#V13">12:13</a>
<span class="xo">12:13 </span><span class="xt">Ndhum 4:26</span></p>
<p class="x" id="FN9"><span class="notemark"></span><a class="notebackref" href="#V14">12:14</a>
<span class="xo">12:14 </span><span class="xt">12:11; Zabu 34:14; 1 Akor 7:15</span></p>
<p class="x" id="FN10"><span class="notemark"></span><a class="notebackref" href="#V15">12:15</a>
<span class="xo">12:15 </span><span class="xt">Kumbu 29:18; Agal 1:6</span></p>
<p class="x" id="FN11"><span class="notemark"></span><a class="notebackref" href="#V16">12:16</a>
<span class="xo">12:16 </span><span class="xt">Mwan 25:29-34</span></p>
<p class="x" id="FN12"><span class="notemark"></span><a class="notebackref" href="#V17">12:17</a>
<span class="xo">12:17 </span><span class="xt">Mwan 27:30-40</span></p>
<p class="x" id="FN13"><span class="notemark"></span><a class="notebackref" href="#V18">12:18</a>
<span class="xo">12:18-19 </span><span class="xt">Kumbo 19:16-22; 20:18-21</span></p>
<p class="x" id="FN14"><span class="notemark"></span><a class="notebackref" href="#V20">12:20</a>
<span class="xo">12:20 </span><span class="xt">Kumbo 19:12-13</span></p>
<p class="x" id="FN15"><span class="notemark"></span><a class="notebackref" href="#V21">12:21</a>
<span class="xo">12:21 </span><span class="xt">Kumbu 9:19</span></p>
<p class="x" id="FN16"><span class="notemark"></span><a class="notebackref" href="#V22">12:22</a>
<span class="xo">12:22 </span><span class="xt">13:14; Agal 4:26; Ugun 5:11; 21:2</span></p>
<p class="x" id="FN17"><span class="notemark"></span><a class="notebackref" href="#V23">12:23</a>
<span class="xo">12:23 </span><span class="xt">Luk 10:20</span></p>
<p class="f" id="FN18"><span class="notemark"></span><a class="notebackref" href="#V24">12:24</a>
<span class="fr">12:24 </span><span class="ft">8:6; 9:12; Abeli: Mwan 4:10</span></p>
<p class="x" id="FN19"><span class="notemark"></span><a class="notebackref" href="#V25">12:25</a>
<span class="xo">12:25 </span><span class="xt">6:4-6; 8:1; Kumbo 20:22</span></p>
<p class="x" id="FN20"><span class="notemark"></span><a class="notebackref" href="#V26">12:26</a>
<span class="xo">12:26 </span><span class="xt">Kumbo 19:18; Haga 2:6, 21</span></p>
<p class="x" id="FN21"><span class="notemark"></span><a class="notebackref" href="#V28">12:28</a>
<span class="xo">12:28 </span><span class="xt">13:14</span></p>
<p class="x" id="FN22"><span class="notemark"></span><a class="notebackref" href="#V29">12:29</a>
<span class="xo">12:29 </span><span class="xt">Kumbu 4:24</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

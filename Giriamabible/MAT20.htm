<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Math'ayo 20</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Math'ayo</a></li>
<li><a href='MAT19.htm'>&lt;</a></li>
<li><a href='MAT.htm'>20</a></li>
<li><a href='MAT21.htm'>&gt;</a></li>
</ul>
<div class="main">
 
<div class='chapterlabel' id="V0"> 20</div><div class='s'>Jesu analazha fumbo ra vibaruwa a mundani </div> <div class='p'> <span class="verse" id="V1">1&#160;</span>“Kwani uthawali wa mulunguni udzahalana na mwenye nyumba ariyekala na munda wa mizabibu. Mut'u iye warauka madzach'a maitsi genye kwendamala vibaruwa mende makamuhendere kazi mundani kwakwe.   <span class="verse" id="V2">2&#160;</span>Bai arihoapata makisikizana kukala andaariha dinari mwenga kutswa. Marihogonya kusikizana akiahirika ko mundani kwakwe.   <span class="verse" id="V3">3&#160;</span>Inapiga saa t'ahu achendathekeza at'u angine mariokala makelesi ho sokoni thu na kazi ya kuhenda k'amana.   <span class="verse" id="V4">4&#160;</span>Ye mwenye munda akiambira, ‘Hatha ninwi nanwi hindeni mukanihendere kazi kuryahu mundani kwangu, nami nindamurihat'o.’ Nao machenda jeri.   <span class="verse" id="V5">5&#160;</span>Bai vivi wavithuwa hatha mara mbiri, murongo wa saa t'andahu na murongo wa saa chenda.   <span class="verse" id="V6">6&#160;</span>Saa kumi na mwenga irihokala i hehi achenda ko sokoni kaheri, na achendadulukiza at'u mariokala madzadzikelesira thu. Akiauza, ‘Kwanoni hangu kudzecherera mukelesi thu?’   <span class="verse" id="V7">7&#160;</span>O at'u makimudzigidzya makimwamba, ‘Fundakosadze kukelesi naswi k'ahudzaona mut'u wa kuhup'a kazi?’ Ye mwenye munda akiamba, ‘Andziyenu kinawaka kare ko mundani, kwa vizho endani mukagwirane nao.’   </div><div class='p'> <span class="verse" id="V8">8&#160;</span><a href="#FN1" class="notemark"><span class="popup">20:8 Alaw 19:13; Kumbu 24:15</span></a>“Bai, at'u aryahu mahenda kazi vivii hatha kukitswa. K'ona yuyahu mwenye munda akimulagiza munyaparawe akaihe o ahendzi a kazi adze aarihe. Bai, waandza na aryahu arioapata mwisho, hatha akimarigiza na aryahu arioapata kwandza.   <span class="verse" id="V9">9&#160;</span>Vikara aryahu at'u mariohirikwa ko mundani saa kumi na mwenga marihokudza, makirifwa dinari mwenga-mwenga.   <span class="verse" id="V10">10&#160;</span>Aryahu at'u mariohirikwa ko mundani kwandza marihokudza, makiona here kwamba mandangezwa, ela k'avikalire vizho bule, ao nao makirifwa dinari mwenga-mwenga.   <span class="verse" id="V11">11&#160;</span>Vikara marihoona kukala madzarifwa karakara na o angine, machendamulalamikira ye mwenye munda makiamba,   <span class="verse" id="V12">12&#160;</span>‘Siswi fudzahenda kazi hangu madzach'a hatha vivi. Dzuwa rosi ridzagomera mwirini mwehu, gonya unafuriha karakara na aa madziohenda kazi kwa saa mwenga thu-thu-thu.’   <span class="verse" id="V13">13&#160;</span>Ye mwenye munda akimudzigidzya mumwenga wao akiamba, ‘Musena, ro kosa nidziromuhendera nwi ni hiro? Samba fudzasikizana kukala nimurihe dinari mwenga kutswa nwi?   <span class="verse" id="V14">14&#160;</span>Mimi mwenye nidzaona nimurihe ninwi a kwandza karakara na o a mwisho, kwa vizho halani p'esa zenu mwende.   <span class="verse" id="V15">15&#160;</span>Namanya muna wivu kwa wo udzo nidziwouhenda. Ela ni lazima mumanye kukala nina uhuru wa kuhumira p'esa zangu nihendzazho.’ ”   </div><div class='p'> <span class="verse" id="V16">16&#160;</span><a href="#FN2" class="notemark"><span class="popup">20:16 19:30</span></a>Bai Jesu arihogonya kuthala ro fumbo riro akiamba, “Kwa vizho bai a kwandza mandakala a mwisho, na a mwisho mandakala a kwandza.”   </div><div class='s'>Jesu anathala lwa hahu viryahu andizhofwa </div> <div class='r'>Mariko 10:32-34; Luka 18:31-34  </div><div class='p'> <span class="verse" id="V17">17&#160;</span><a href="#FN3" class="notemark"><span class="popup">20:17-19 16:21; 27:26-31</span></a>Vikara Jesu na anafundzie marihokala ma ngirani kwenda Jerusalemu, waavuha k'anda o anafundzie kumi na airi akiamba,   <span class="verse" id="V18">18&#160;</span>“Lolani, vivi hunenda Jerusalemu. Na kuko Mwana wa Mudamu andalazhwa kwa alombi abomu na alimu a Sheria, nao mandamuhukumu kwalagwa.   <span class="verse" id="V19">19&#160;</span>Kidza ao nao mandamulazha kwa at'u mario si Ayahudi mamusholere, mamupige, gonya mamusulubishe, ela siku ya hahu andafufulwa.”   </div><div class='s'>Mukaza Zebedayo anamuvoya Jesu dzulu za anae </div> <div class='r'>Mariko 10:35-45  </div><div class='p'> <span class="verse" id="V20">20&#160;</span>Vikara kahi za wakathi uryahu, mameye Johana na Jakobu ana a Zebedayo, wakwenda kwa Jesu hamwenga na anae. Anafika kuko, akimupigira mavindi Jesu akimwamba, “Bwana, nifwaha na ut'u umwenga.”   <span class="verse" id="V21">21&#160;</span>Jesu akimuza akimwamba, “Nikufwahe na noni?” Ye mwanamuche akimwamba, “Undihokwacha kuthawala, nakuvoya, uruhusu kukala, mwanangu mumwenga akelesi mukonowo wa kurya na mungine akelesi mukonowo wa kumots'o.”   <span class="verse" id="V22">22&#160;</span><a href="#FN4" class="notemark"><span class="popup">20:22 26:39; Mar 14:36; Luk 22:42; Joh 18:11</span></a>Ela Jesu akimugalukira Jakobu na Johana akiamba, “Ninwi be tha k'amukimanya bule cho mukivoyacho. Vidze cho kikombe<a href="#FN5" class="notemark">*<span class="popup">20:22 Kikombe haha manaye ni mateso.</span></a> ninwacho munadima kukinwa nwi?” Nao makiamba, “Ee funadima.”   <span class="verse" id="V23">23&#160;</span><a href="#FN6" class="notemark"><span class="popup">20:23 Mahe 12:2</span></a>Bai marihonena vizho Jesu akiamba, “Ee kikombe changu mundakinwa. Ela kumutsagula yuya akelesi mukono wa kurya, yuya mukono wa kumots'o, sina wadimi nazho bule. Kwani kuko, Baba wakutengezera at'ue, na ao ndo mandiokala kuko.”   <span class="verse" id="V24">24&#160;</span>Vikara o anafundzi kumi marihovisikira, makiatsukirirwa o ndugu airi.   <span class="verse" id="V25">25&#160;</span>Ela Jesu akiaiha osini akiamba, “Munamanya kukala athawali a at'u mario si Ayahudi manahendza kuthawala at'u ao na ukali munji. Na aryahu abomu mario ts'ini zao nao, manahendza kuhumira wadimi wao wosi kuatumisha o at'u.   <span class="verse" id="V26">26&#160;</span><a href="#FN7" class="notemark"><span class="popup">20:26-27 23:11; Mar 9:35; Luk 9:48</span></a>Ela ninwi musikale vizho bule. Iye ahendzaye kukala mubomu suthi akale muhumiki wenu.   <span class="verse" id="V27">27&#160;</span>Na kila ahendzaye kukala kitswa kahi zenu, suthi akale mutumwa wenu.   <span class="verse" id="V28">28&#160;</span><a href="#FN8" class="notemark"><span class="popup">20:28 Isa 53:12; 1 Akor 6:20; 7:23; Agal 1:4; 1 T'imo 2:5-6; 1 P'et 1:18-19</span></a>Kwani hatha Mwana wa Mudamu naye k'adzire haha urumwenguni adze ahumikirwe, ela wakudza ahumike na alazhe uzimawe aakombole at'u anji.”   </div><div class='s'>Jesu anahoza vipofu airi </div> <div class='r'>Mariko 10:46-52; Luka 18:35-43  </div><div class='p'> <span class="verse" id="V29">29&#160;</span><a href="#FN9" class="notemark"><span class="popup">20:29-34 9:27-30</span></a>Badaye, Jesu na anafundzie marihokala manambola mudzi wa Jeriko, kundi bomu ra at'u rambola hamwenga nao rikiathuwa.   <span class="verse" id="V30">30&#160;</span><a href="#FN10" class="notemark"><span class="popup">20:30-31 1:1; 9:27; 12:23; 15:22; 21:9, 15; 22:41-46; Mar 10:47-48; 11:10; Luk 1:32, 69; 2:11; 18:38-39; Joh 7:42</span></a>Vikara were kuna vipofu airi mariokala makelesi k'anda za yo barabara. Lola marihosikira kukala Jesu anakira, maluta mimiro makiamba, “Mwana wa Daudi huonere mbazi!”   <span class="verse" id="V31">31&#160;</span>O at'u makiadumulira makiamba manyamale, ela o hatha makikaza kuluta mimiro makiamba, “Bwana, mwana wa Daudi huonere mbazi!”   <span class="verse" id="V32">32&#160;</span>Jesu akiima, akiaiha akiamba, “H'aya munamala nimuhendereni?”   <span class="verse" id="V33">33&#160;</span>O vipofu makiamba, “Bwana, funamala ugunule matso gehu.”   <span class="verse" id="V34">34&#160;</span>Bai Jesu akiaonera mbazi akiagut'a go matso gao, na haho henye makikwacha kuona na makimuthuwa.   </div><ul class='tnav'>
<li><a href='index.htm'>Math'ayo</a></li>
<li><a href='MAT19.htm'>&lt;</a></li>
<li><a href='MAT.htm'>20</a></li>
<li><a href='MAT21.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V8">20:8</a>
<span class="xo">20:8 </span><span class="xt">Alaw 19:13; Kumbu 24:15</span></p>
<p class="x" id="FN2"><span class="notemark"></span><a class="notebackref" href="#V16">20:16</a>
<span class="xo">20:16 </span><span class="xt">19:30</span></p>
<p class="x" id="FN3"><span class="notemark"></span><a class="notebackref" href="#V17">20:17</a>
<span class="xo">20:17-19 </span><span class="xt">16:21; 27:26-31</span></p>
<p class="x" id="FN4"><span class="notemark"></span><a class="notebackref" href="#V22">20:22</a>
<span class="xo">20:22 </span><span class="xt">26:39; Mar 14:36; Luk 22:42; Joh 18:11</span></p>
<p class="f" id="FN5"><span class="notemark">*</span><a class="notebackref" href="#V22">20:22</a>
<span class="fr">20:22 </span><span class="ft">Kikombe haha manaye ni mateso.</span></p>
<p class="x" id="FN6"><span class="notemark"></span><a class="notebackref" href="#V23">20:23</a>
<span class="xo">20:23 </span><span class="xt">Mahe 12:2</span></p>
<p class="x" id="FN7"><span class="notemark"></span><a class="notebackref" href="#V26">20:26</a>
<span class="xo">20:26-27 </span><span class="xt">23:11; Mar 9:35; Luk 9:48</span></p>
<p class="x" id="FN8"><span class="notemark"></span><a class="notebackref" href="#V28">20:28</a>
<span class="xo">20:28 </span><span class="xt">Isa 53:12; 1 Akor 6:20; 7:23; Agal 1:4; 1 T'imo 2:5-6; 1 P'et 1:18-19</span></p>
<p class="x" id="FN9"><span class="notemark"></span><a class="notebackref" href="#V29">20:29</a>
<span class="xo">20:29-34 </span><span class="xt">9:27-30</span></p>
<p class="x" id="FN10"><span class="notemark"></span><a class="notebackref" href="#V30">20:30</a>
<span class="xo">20:30-31 </span><span class="xt">1:1; 9:27; 12:23; 15:22; 21:9, 15; 22:41-46; Mar 10:47-48; 11:10; Luk 1:32, 69; 2:11; 18:38-39; Joh 7:42</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

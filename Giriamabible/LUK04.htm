<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Luka 4</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Luka</a></li>
<li><a href='LUK03.htm'>&lt;</a></li>
<li><a href='LUK.htm'>4</a></li>
<li><a href='LUK05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>Jesu anajezwa ni Shethani </div> <div class='r'>Math'ayo 4:1-11; Mariko 1:12-13  </div><div class='p'> <span class="verse" id="V1">1&#160;</span><a href="#FN1" class="notemark"><span class="popup">4:1-2 Math' 6:16-17; Luk 4:18; Aebu 4:15</span></a>Jesu akiuka kula kahi za wo muho wa Jorodani kuno athele Roho Mweri, naye ye Roho wamulongoza ende nyika.   <span class="verse" id="V2">2&#160;</span>Kuko nyika Jesu wagonya siku mirongo mine kuno anajezwa ni Shethani. Bai kahi za zo siku mirongo mine k'arirye kit'u bule. Vikara kahi za mwisho wa zo siku zizo akisikira ndzala.   </div><div class='p'> <span class="verse" id="V3">3&#160;</span>Ye Shethani akimwamba Jesu, “Chamba u Mwana wa Mulungu jeri, rambire riri iwe riri rikale mukahe.”   <span class="verse" id="V4">4&#160;</span><a href="#FN2" class="notemark"><span class="popup">4:4 Kumbu 8:3</span></a>Jesu akimudzigidzya akiamba, “Zhaorwa kukala, ‘Mudamu k'andakala moyo kwa mukahe thu.’ ”   </div><div class='p'> <span class="verse" id="V5">5&#160;</span>Gonya ye Shethani akimuhala Jesu na achenda naye hat'u dzulu na akimwanyesa ts'i zosi za urumwengu kwa wakathi mufuti,   <span class="verse" id="V6">6&#160;</span><a href="#FN3" class="notemark"><span class="popup">4:6 Math' 28:18; Joh 12:31</span></a>gonya akimwamba Jesu, “Mimi nindakup'a wadimi wosi dzulu za zizi ts'i, kidza nindakup'a ushaha uu wosi. Kwani maut'u gaga nagagerwa mimi mikononi mwangu na nina wadimi wa kumup'a yoyosi nihendzaye kumup'a.   <span class="verse" id="V7">7&#160;</span>Kwa vizho ukinivoya, maut'u gaga gosi gandakala gako.”   <span class="verse" id="V8">8&#160;</span><a href="#FN4" class="notemark"><span class="popup">4:8 Kumbu 6:13; 5:9</span></a>Jesu akimudzigidzya akiamba, “Zhaorwa kukala, ‘Muvoye Bwana Mulunguo na umuhumikire iye h'akeye!’ ”   <span class="verse" id="V9">9&#160;</span>Gonya ye Shethani akimuhala muhaka mudzi wa Jerusalemu, na akimukweza dzulu za wo munara wa ro Hekalu na akimwamba, “Kala u Mwana wa Mulungu jeri, dzirichire kula haha na udzitsuhe ko ts'i,   <span class="verse" id="V10">10&#160;</span><a href="#FN5" class="notemark"><span class="popup">4:10-11 Zabu 91:11-12</span></a>kwani zhaorwa kukala, ‘Mulungu andaalagiza malaikae makurinde t'ot'ot'o.’   <span class="verse" id="V11">11&#160;</span>Kidza, ‘Ao mandakwanula na mikono yao, p'ore ukakwala iwe.’ ”   <span class="verse" id="V12">12&#160;</span><a href="#FN6" class="notemark"><span class="popup">4:12 Kumbu 6:16</span></a>Jesu akimudzigidzya akiamba, “Maoro ganaamba, ‘Usimujeze Bwana Mulunguo bule!’ ”   </div><div class='p'> <span class="verse" id="V13">13&#160;</span><a href="#FN7" class="notemark"><span class="popup">4:13 22:3, 31</span></a>Bai Shethani arihogonya kumujeza Jesu kahi za ngira zosini, waandza kumuhaukira kwandza kwa muda.   </div><div class='s'>Jesu anaandza kuhenda kaziye ko Galilaya </div> <div class='r'>Math'ayo 4:12-17; Mariko 1:14-15  </div><div class='p'> <span class="verse" id="V14">14&#160;</span><a href="#FN8" class="notemark"><span class="popup">4:14 4:18</span></a>Badaye Jesu wauya kahi za jimbo ra Galilaya, na uv̱orowe ukivuma kahi za sehemu zosi zidzizohakana na jimbo riro, na lola nguvu za Roho Mweri zere zi hamwenga naye.   <span class="verse" id="V15">15&#160;</span>Bai Jesu akifundisha kahi za go masinagogi kuko na kila mut'u akikala anamulika.   </div><div class='s'>Jesu anav̱udhywa ko kwao kwenye </div> <div class='r'>Math'ayo 13:53-58; Mariko 6:1-6  </div><div class='p'> <span class="verse" id="V16">16&#160;</span>Badaye achenda ko Nazareth'i ambawo ndo mudzi ariorerwa. Vikara irihofika siku ya Sabato, achenda kahi za sinagogi here garizhokala mazowerage, na akiungarara kwamba ashome Maoro.   <span class="verse" id="V17">17&#160;</span>Bai akigolozerwa chuwo cha nabii Isaya. K'uzhona zho akikihala akikivugula na akipata hat'u harihoorwa vivi:   </div><div class='q'> <span class="verse" id="V18">18&#160;</span><a href="#FN9" class="notemark"><span class="popup">4:18-21 1:68</span></a><a href="#FN10" class="notemark"><span class="popup">4:18-19 Isa 61:1-2; Math' 11:5; Luk 7:22</span></a><a href="#FN11" class="notemark"><span class="popup">4:18 1:35; 3:16, 22; 4:1, 14; 10:21; 24:49; Math' 1:18, 20; 3:11, 16; 4:1; 12:18, 28, 31-32; 28:19; Mar 1:8, 10, 12; 3:29; Mahe 1:2, 5, 8; 2:4, 17, 18</span></a>“Roho wa Bwana a hamwenga nami,  </div><div class='q2'>kwani adzanihaka mafuha  </div><div class='q2'>ili nihubiri wo Uv̱oro Udzo kwa akiya.  </div><div class='q'>Iye Bwana adzanihuma niambire o mario jela mavugulwe.  </div><div class='q'>Kidza ao mario ni vipofu madime kuona,  </div><div class='q'>na adzanihuma ili ao mario manaonerwa niaike huru,   </div><div class='q'> <span class="verse" id="V19">19&#160;</span><a href="#FN12" class="notemark"><span class="popup">4:19 Alaw 25:10</span></a>na kidza niamanyise at'u  </div><div class='q2'>dzulu za uwo mwaka wa Bwana  </div><div class='q2'>ambawo ye Bwana andanyesa mbazize.”   </div><div class='p'> <span class="verse" id="V20">20&#160;</span>Bai Jesu arihogonya kushoma wahala cho chuwo akikikundza t'ot'ot'o gonya akimugolozeza ye muhumiki na achendakeresi. Bai kila mut'u kahi za ro sinagogi wamuthema dzitso ye Jesu.   <span class="verse" id="V21">21&#160;</span>Ndo Jesu akiambira, “Vivi rero be gaga Maoro gaga gadzathimira here mudzizhogasikira nikigashoma.”   </div><div class='p'> <span class="verse" id="V22">22&#160;</span><a href="#FN13" class="notemark"><span class="popup">4:22 Joh 6:42</span></a>Bai kila mut'u wanena madzo dzuluze na kidza were manangalazwa ni go maneno madzo garigombola kanwani mwakwe. Na lola makikwatya kuuzana-uzana na kuamba, “Vino akale yuno si mwana wa Josefu bule yuno?”   <span class="verse" id="V23">23&#160;</span>Jesu akiambira, “Vivi jeri wenye namanya mundanambira ii ndhumo ii iambayo, ‘Muganga dzihoze mwenye.’ Kidza garyahu hurigosikira wagahenda kuko Kaperinaumu be gahende hatha haha kahi za mudzi wa kwako wenye.”   </div><div class='p'> <span class="verse" id="V24">24&#160;</span><a href="#FN14" class="notemark"><span class="popup">4:24 Joh 4:44</span></a>Jesu akienderera kunena akiamba, “Namwambira ujeri wenye, k'akuna nabii ahendzwaye kwao.   <span class="verse" id="V25">25&#160;</span><a href="#FN15" class="notemark"><span class="popup">4:25 1 Athaw 17:1, 8-16</span></a>Ko kunena wo ujeri wenye, be kahi za ts'i ya Iziraeli were kuna ache magungu anji enye kahi za uryahu wakathi wa Elija. Kahi za wakathi uwo v̱ula yazuliwa kunya kwa muda wa miaka mihahu na nusu, k'uzhona zho kukihenda ndzala ya kitai kahi za ts'i ndzima.   <span class="verse" id="V26">26&#160;</span>Ela ko Elija k'ahumwirwe kwa yoyosi kahi za ao, hat'u ha vizho, akihumwa kwa mwanamuche gungu kuko Sareputa kahi za ts'i ya Sidoni.   <span class="verse" id="V27">27&#160;</span><a href="#FN16" class="notemark"><span class="popup">4:27 2 Athaw 5:1-14</span></a>Visithoshe kahi za ts'i ya Iziraeli were kuna at'u anji enye mahana, kahi za wakathi wa nabii Elisha, ela ko k'ahana mungine yoyosi ariyehozwa hasihokala Namani wa kula ts'i ya Siria.”   </div><div class='p'> <span class="verse" id="V28">28&#160;</span>Bai o at'u mariokala kahi za ro sinagogi marihosikira maneno gaga, matsukirwa jeri-jeri,   <span class="verse" id="V29">29&#160;</span>nao ngh'o makirungarara na makimuchuchuza Jesu muhaka ko muv̱iryani kwa wo mudzi, uriwo were wajengwa kirimani. Nao ndoo naye vivi muhaka hat'u mutharamukoni, ili mamusukume avoromoke ko ts'ini.   <span class="verse" id="V30">30&#160;</span>Ela Jesu akikira kahikahi zao na achenda na shuhulize.   </div><div class='s'>Jesu anamboza mut'u p'ep'o </div> <div class='r'>Mariko 1:21-28  </div><div class='p'> <span class="verse" id="V31">31&#160;</span>Gonya Jesu akitharamuka kahi za mudzi wa Kaperinaumu ambawo u kahi za jimbo ra Galilaya. Bai kahi za siku ya Sabato akikwatya kufundisha o at'u.   <span class="verse" id="V32">32&#160;</span><a href="#FN17" class="notemark"><span class="popup">4:32 Math' 7:28-29</span></a>Na lola o at'u mangalazwa zhomu ni go mafundishoge kwa kukala iye were ananena na wadimi.   </div><div class='p'> <span class="verse" id="V33">33&#160;</span>Vikara mumo kahi za ro sinagogi were muna mut'u ariyepagawa ni p'ep'o. Bai mut'u yuyu wapiga k'ululu here adimazho, akiamba,   <span class="verse" id="V34">34&#160;</span><a href="#FN18" class="notemark"><span class="popup">4:34 Mar 3:11</span></a>“Unani naswi we Jesu wa Nazareth'i? Vidze udzire uhunonge-nonge? Ninamanya uwe u h'ani. Uwe u Mweringwa wa Mulungu!”   </div><div class='p'> <span class="verse" id="V35">35&#160;</span>Kusikira vizho Jesu akimuchemera ye p'ep'o, akimwamba, “Hedu nyamala kare na umwambole!” Bai ye p'ep'o akimupiga chavu ye mut'u mbere za o at'u osi na akimwambola hasiho kumulumiza hat'u hohosi.   </div><div class='p'> <span class="verse" id="V36">36&#160;</span>O at'u osi marihoona vizho mangalala na makiuzana-uzana makiamba, “Gano ni maneno garigodze gano! Kwa kuhumira nguvu na wadimi anaachemera p'ep'o mambole nao manambola jeri!”   <span class="verse" id="V37">37&#160;</span>Bai uv̱oro wa Jesu watsamuka kila hat'u kahi za lalo riro.   </div><div class='s'>Jesu anahoza at'u anji </div> <div class='r'>Math'ayo 8:14-17; Mariko 1:29-34  </div><div class='p'> <span class="verse" id="V38">38&#160;</span>Badaye Jesu wambola mo sinagogini achenda hatha nyumbani kwa Simoni. Vikara kuko, mutsedza wa Simoni wa kiche were ana homa kali, bai o at'u makimuvoya Jesu amwavize.   <span class="verse" id="V39">39&#160;</span>Ndo Jesu achenda na akizama, akirichemera ro homa naro rikiricha kare, naye akiungarara mara mwenga, akiahikirahikira.   </div><div class='p'> <span class="verse" id="V40">40&#160;</span>Bai dzuwa ririhokala rinapothoka, at'u osi mariokala mana akongo ao a kila namuna mamurehera Jesu, naye akiaikira mikono osi akiahoza.   <span class="verse" id="V41">41&#160;</span><a href="#FN19" class="notemark"><span class="popup">4:41 Mar 3:11-12</span></a>Hatha p'ep'o nao maambola at'u anji kuno manapiga k'ululu na kuamba, “Uwe u Mwana wa Mulungu!” Ela Jesu akiachemera na k'aap'ere kadzanya ka kunena, kwa kukala o p'ep'o mere manamanya kukala iye nde Masihi.   </div><div class='p'> <span class="verse" id="V42">42&#160;</span>Bai kurihocha, Jesu wambola wo mudzi na achenda kut'u k'anda kuriko k'akuna at'u. Ndo at'u makikwatya kumudengereka, nao marihofika kuko arikokala, majeza kumubembeleza ili asiahaukire.   <span class="verse" id="V43">43&#160;</span><a href="#FN20" class="notemark"><span class="popup">4:43 11:2</span></a>Ela Jesu akiambira, “Mimi suthi nihubiri wo Uv̱oro Udzo wa uthawali wa Mulungu kwa yo midzi mingine nayo, kwani vizho ndo virizhohenda nihumwe.”   </div><div class='p'> <span class="verse" id="V44">44&#160;</span>Bai Jesu waenderera kuhubiri kahi za masinagogi ga Judea ndzima.   </div><ul class='tnav'>
<li><a href='index.htm'>Luka</a></li>
<li><a href='LUK03.htm'>&lt;</a></li>
<li><a href='LUK.htm'>4</a></li>
<li><a href='LUK05.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">4:1</a>
<span class="xo">4:1-2 </span><span class="xt">Math' 6:16-17; Luk 4:18; Aebu 4:15</span></p>
<p class="x" id="FN2"><span class="notemark"></span><a class="notebackref" href="#V4">4:4</a>
<span class="xo">4:4 </span><span class="xt">Kumbu 8:3</span></p>
<p class="x" id="FN3"><span class="notemark"></span><a class="notebackref" href="#V6">4:6</a>
<span class="xo">4:6 </span><span class="xt">Math' 28:18; Joh 12:31</span></p>
<p class="x" id="FN4"><span class="notemark"></span><a class="notebackref" href="#V8">4:8</a>
<span class="xo">4:8 </span><span class="xt">Kumbu 6:13; 5:9</span></p>
<p class="x" id="FN5"><span class="notemark"></span><a class="notebackref" href="#V10">4:10</a>
<span class="xo">4:10-11 </span><span class="xt">Zabu 91:11-12</span></p>
<p class="x" id="FN6"><span class="notemark"></span><a class="notebackref" href="#V12">4:12</a>
<span class="xo">4:12 </span><span class="xt">Kumbu 6:16</span></p>
<p class="x" id="FN7"><span class="notemark"></span><a class="notebackref" href="#V13">4:13</a>
<span class="xo">4:13 </span><span class="xt">22:3, 31</span></p>
<p class="x" id="FN8"><span class="notemark"></span><a class="notebackref" href="#V14">4:14</a>
<span class="xo">4:14 </span><span class="xt">4:18</span></p>
<p class="x" id="FN9"><span class="notemark"></span><a class="notebackref" href="#V18">4:18</a>
<span class="xo">4:18-21 </span><span class="xt">1:68</span></p>
<p class="x" id="FN10"><span class="notemark"></span><a class="notebackref" href="#V18">4:18</a>
<span class="xo">4:18-19 </span><span class="xt">Isa 61:1-2; Math' 11:5; Luk 7:22</span></p>
<p class="x" id="FN11"><span class="notemark"></span><a class="notebackref" href="#V18">4:18</a>
<span class="xo">4:18 </span><span class="xt">1:35; 3:16, 22; 4:1, 14; 10:21; 24:49; Math' 1:18, 20; 3:11, 16; 4:1; 12:18, 28, 31-32; 28:19; Mar 1:8, 10, 12; 3:29; Mahe 1:2, 5, 8; 2:4, 17, 18</span></p>
<p class="x" id="FN12"><span class="notemark"></span><a class="notebackref" href="#V19">4:19</a>
<span class="xo">4:19 </span><span class="xt">Alaw 25:10</span></p>
<p class="x" id="FN13"><span class="notemark"></span><a class="notebackref" href="#V22">4:22</a>
<span class="xo">4:22 </span><span class="xt">Joh 6:42</span></p>
<p class="x" id="FN14"><span class="notemark"></span><a class="notebackref" href="#V24">4:24</a>
<span class="xo">4:24 </span><span class="xt">Joh 4:44</span></p>
<p class="x" id="FN15"><span class="notemark"></span><a class="notebackref" href="#V25">4:25</a>
<span class="xo">4:25 </span><span class="xt">1 Athaw 17:1, 8-16</span></p>
<p class="x" id="FN16"><span class="notemark"></span><a class="notebackref" href="#V27">4:27</a>
<span class="xo">4:27 </span><span class="xt">2 Athaw 5:1-14</span></p>
<p class="x" id="FN17"><span class="notemark"></span><a class="notebackref" href="#V32">4:32</a>
<span class="xo">4:32 </span><span class="xt">Math' 7:28-29</span></p>
<p class="x" id="FN18"><span class="notemark"></span><a class="notebackref" href="#V34">4:34</a>
<span class="xo">4:34 </span><span class="xt">Mar 3:11</span></p>
<p class="x" id="FN19"><span class="notemark"></span><a class="notebackref" href="#V41">4:41</a>
<span class="xo">4:41 </span><span class="xt">Mar 3:11-12</span></p>
<p class="x" id="FN20"><span class="notemark"></span><a class="notebackref" href="#V43">4:43</a>
<span class="xo">4:43 </span><span class="xt">11:2</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

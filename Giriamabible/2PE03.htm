<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 2 P'et'ero 3</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 P'et'ero</a></li>
<li><a href='2PE02.htm'>&lt;</a></li>
<li><a href='2PE.htm'>3</a></li>
<li><a href='1JN01.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>Jesu Masihi andauya here arizholaga </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">3:1 1 P'et 1:1</span></a>Asena, ii ni baruwa yangu ya hiri kumuorera. Kahi za baruwa ii ninamuts'ots'era mioyo yenu kaheri kwa kumukumbukiza gago murigofundishwa, dza zho nirizhohenda kahi za baruwa yangu ya kwandza, ili mukale na maazo madzo.   <span class="verse" id="V2">2&#160;</span><a href="#FN2" class="notemark"><span class="popup">3:2 Jud 17</span></a>Garyahu maneno garigonenwa ni manabii a Mulungu haho kapindi, hamwenga na go malagizo ga Bwana mwokoli wehu, murigofundishwa ni o ahumwi, be ningahendza mugakumbukire.   <span class="verse" id="V3">3&#160;</span><a href="#FN3" class="notemark"><span class="popup">3:3 Jud 18; 2 T'imo 3:1</span></a>Vikara manyani vivi kukala siku za mwisho, kundambola at'u mandiokala manathawalwa ni th'amaa mbii za miri yao. At'u aa mandanena kav̱udhye   <span class="verse" id="V4">4&#160;</span><a href="#FN4" class="notemark"><span class="popup">3:4 Jere 17:15; Izik 12:22; Math' 24:27, 48-51</span></a>na kuamba, “K'alaga kukala andauya, h'aya vino a hiko? Akare ehu mafwa, na maut'u ganaenderera kawaida thu. K'akuna chochosi kisha hangu urumwengu uumbwe.”   <span class="verse" id="V5">5&#160;</span><a href="#FN5" class="notemark"><span class="popup">3:5 Mwan 1:6-9; Aebu 11:3</span></a>At'u aa manadzihendya madzasahau kukala haho kapindi, Mulungu waumba mulunguni na ts'i kwa kunena thu. Ts'i yambola madzini na ikidengerekwa ni madzi.   <span class="verse" id="V6">6&#160;</span><a href="#FN6" class="notemark"><span class="popup">3:6 2:5; Mwan 7:11-21; Math' 24:37-39</span></a>Na kwa gago vizho, Mulungu waanonga-nonga at'u ho kapindi wakathi wa v̱ula ya muretho.   <span class="verse" id="V7">7&#160;</span>Kidza hatha vivi, kwa kuhenda kunena thu, mulunguni na ts'i, vidzaikwa vizho muhaka ho Mulungu andihovinonga-nonga kwa kuviocha na moho. Siku iyo, at'u mario k'amamufwahiza Mulungu mandahukumiwa na manongwe-nongwe kamare.   </div><div class='p'> <span class="verse" id="V8">8&#160;</span><a href="#FN7" class="notemark"><span class="popup">3:8 Zabu 90:4</span></a>Asena, kumbukirani kit'u kiki kukala, siku mwenga kwa Mulungu ni here miaka alifu mwenga, na miaka alifu mwenga ni here siku mwenga thu.   <span class="verse" id="V9">9&#160;</span><a href="#FN8" class="notemark"><span class="popup">3:9 3:15; 1 T'imo 2:4</span></a>Mulungu k'ana kisoi bule na kutengeza ut'u ariolaga kukala andauhenda, here at'u angine maazazho. Iye anahenda kumuvumirira thu. K'endzi at'u mangamike, ela anahendza at'u osi mathubu.   <span class="verse" id="V10">10&#160;</span><a href="#FN9" class="notemark"><span class="popup">3:10 1 Ath'es 5:1-2; 1 P'et 4:7</span></a>Ela bai, ye Bwana Jesu andauya bila mbadha here mwivi adzazho. Siku iyo, ko mulunguni kundaruruma na kwangamike. Kila kit'u kindakundywa moho. Kidza yo dhunia na vit'uzhe zhosi vindasha.   <span class="verse" id="V11">11&#160;</span>Vikara chamba vit'u vindanongwa-nongwa namuna iyo, ninwi suthi muishi maisha maeri na ga kudzimbozeza kwa Mulungu kamare-kamare.   <span class="verse" id="V12">12&#160;</span><a href="#FN10" class="notemark"><span class="popup">3:12-13 Isa 60:21; 1 Akor 6:9; Ugun 21:1, 27</span></a>Bai hendani vivi kuno munaithariza siku iyo ya Mulungu kwa hamu. Siku iyo ndo ambayo ko dzulu mulunguni kundanongwa-nongwa na moho. Kila kit'u kindamumunyiswa ni wo moho.   <span class="verse" id="V13">13&#160;</span>Ela funathariza kicho kit'u aricholaga Mulungu, yani mulunguni kusha, na ts'i mbisha kuriko kila mut'u andakala anahenda hachi.   </div><div class='p'> <span class="verse" id="V14">14&#160;</span>Kwa vizho asena, kahi za kuthariza maut'u gago, hendani chadi muishi maisha maeri na mukale k'amuna kaila kokosi mbere za Mulungu, kidza mukale muna dheri naye.   <span class="verse" id="V15">15&#160;</span><a href="#FN11" class="notemark"><span class="popup">3:15 3:9; Arum 2:4</span></a>Kumbukirani kukala Bwana anahenda kuvumirira thu ili angine maokoke, dza zho muhendzwi wehu ndugu P'aulo arizhomuorera kare kwa kuhumira ulachu ariwogerwa ni Mulungu.   <span class="verse" id="V16">16&#160;</span>Naye ananena dzulu za maut'u gaga kahi za baruwaze zosi. Na kahi za zo baruwaze, kuna maut'u garigo ni makomu kugaelewa, na at'u masomanya kit'u na masio musimamo nikugagaluza manaye dza zho mahendazho kwa Maoro mangine. Nao kwa kuhenda vivi, vindaahendya manongwe-nongwe.   <span class="verse" id="V17">17&#160;</span><a href="#FN12" class="notemark"><span class="popup">3:17-18 Jud 24-25</span></a><a href="#FN13" class="notemark"><span class="popup">3:17 Mar 13:5; 1 Akor 10:12; 1 P'et 4:7</span></a>Kwa vizho asena, kwa kukala maut'u gaga munagamanya kare, dzimanyirireni p'ore go mafundisho ga at'u masiomumanya Mulungu gakamwangamiza ngira, na haho hat'u imara muriho vivi mukahambola.   <span class="verse" id="V18">18&#160;</span><a href="#FN14" class="notemark"><span class="popup">3:18 1:11</span></a>Ela endererani kukala ts'ini za nema ya Bwana wehu, mwokoli Jesu Masihi na muenderere kumumanya zaidhi. Nguma naagerwe iye vivi hatha kare na kare.  </div><ul class='tnav'>
<li><a href='index.htm'>2 P'et'ero</a></li>
<li><a href='2PE02.htm'>&lt;</a></li>
<li><a href='2PE.htm'>3</a></li>
<li><a href='1JN01.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">3:1</a>
<span class="xo">3:1 </span><span class="xt">1 P'et 1:1</span></p>
<p class="x" id="FN2"><span class="notemark"></span><a class="notebackref" href="#V2">3:2</a>
<span class="xo">3:2 </span><span class="xt">Jud 17</span></p>
<p class="x" id="FN3"><span class="notemark"></span><a class="notebackref" href="#V3">3:3</a>
<span class="xo">3:3 </span><span class="xt">Jud 18; 2 T'imo 3:1</span></p>
<p class="x" id="FN4"><span class="notemark"></span><a class="notebackref" href="#V4">3:4</a>
<span class="xo">3:4 </span><span class="xt">Jere 17:15; Izik 12:22; Math' 24:27, 48-51</span></p>
<p class="x" id="FN5"><span class="notemark"></span><a class="notebackref" href="#V5">3:5</a>
<span class="xo">3:5 </span><span class="xt">Mwan 1:6-9; Aebu 11:3</span></p>
<p class="x" id="FN6"><span class="notemark"></span><a class="notebackref" href="#V6">3:6</a>
<span class="xo">3:6 </span><span class="xt">2:5; Mwan 7:11-21; Math' 24:37-39</span></p>
<p class="x" id="FN7"><span class="notemark"></span><a class="notebackref" href="#V8">3:8</a>
<span class="xo">3:8 </span><span class="xt">Zabu 90:4</span></p>
<p class="x" id="FN8"><span class="notemark"></span><a class="notebackref" href="#V9">3:9</a>
<span class="xo">3:9 </span><span class="xt">3:15; 1 T'imo 2:4</span></p>
<p class="x" id="FN9"><span class="notemark"></span><a class="notebackref" href="#V10">3:10</a>
<span class="xo">3:10 </span><span class="xt">1 Ath'es 5:1-2; 1 P'et 4:7</span></p>
<p class="x" id="FN10"><span class="notemark"></span><a class="notebackref" href="#V12">3:12</a>
<span class="xo">3:12-13 </span><span class="xt">Isa 60:21; 1 Akor 6:9; Ugun 21:1, 27</span></p>
<p class="x" id="FN11"><span class="notemark"></span><a class="notebackref" href="#V15">3:15</a>
<span class="xo">3:15 </span><span class="xt">3:9; Arum 2:4</span></p>
<p class="x" id="FN12"><span class="notemark"></span><a class="notebackref" href="#V17">3:17</a>
<span class="xo">3:17-18 </span><span class="xt">Jud 24-25</span></p>
<p class="x" id="FN13"><span class="notemark"></span><a class="notebackref" href="#V17">3:17</a>
<span class="xo">3:17 </span><span class="xt">Mar 13:5; 1 Akor 10:12; 1 P'et 4:7</span></p>
<p class="x" id="FN14"><span class="notemark"></span><a class="notebackref" href="#V18">3:18</a>
<span class="xo">3:18 </span><span class="xt">1:11</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

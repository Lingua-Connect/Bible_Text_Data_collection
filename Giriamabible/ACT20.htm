<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Mahendo 20</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Mahendo</a></li>
<li><a href='ACT19.htm'>&lt;</a></li>
<li><a href='ACT.htm'>20</a></li>
<li><a href='ACT21.htm'>&gt;</a></li>
</ul>
<div class="main">
 
<div class='chapterlabel' id="V0"> 20</div><div class='s'>P'aulo anauya Mak'edonia </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">20:1 11:23</span></a>Vikara bada ya ro h'uwoh'uwo ko Efeso kuhurira, P'aulo wahuma at'u makaaihe o anafundzi. Bai marihokudza, waaadha gonya akilagana nao, akiuka kwenda Mak'edonia.   <span class="verse" id="V2">2&#160;</span>Naye wakirira kahi za jimbo riro na akinena manji ga kuap'a moyo o at'u mariomukuluhira Jesu muhaka akifika ts'i ya Ayunani.   <span class="verse" id="V3">3&#160;</span>Akikala kuko kwa muda wa miezi mihahu. Vikara arihokala a hehi na kwenda Siria, wagundua kukala o Ayahudi were manatsila kumuhendera kit'u kii, kwa vizho akiona baha auye na Mak'edonia.   <span class="verse" id="V4">4&#160;</span><a href="#FN2" class="notemark">*<span class="popup">20:4 19:29 T'imoth'i: 16:1; Tukiko: Aefe 6:21; T'erofimo: 21:29</span></a>Bai kahi za cho charoche, wakwenda na Sopatiro mwana wa P'uro kula Beroya na Arisitariko na Sekundo ambao ni at'u a Th'esalonike, na Gayo wa kula Deribe na T'imoth'i. Tukiko na T'erofimo, kula kahi za jimbo ra Asia makwenda na P'aulo pia.   <span class="verse" id="V5">5&#160;</span>Bai at'u aa mathangulia na machendahuthariza ko T'eroa.   <span class="verse" id="V6">6&#160;</span>Sino swi fuchangira chomboni kula Filipi bada ya sikuk'uu ya Mikahe Iso Ts'ats'u kugoma na fukikwatya kwenda. Bai fukigwirana na o andziyehu ko T'eroa bada ya siku ts'ano, naswi bai fukikala kuko T'eroa kwa muda wa siku fungahe.   </div><div class='s'>P'aulo anafufula mut'u ko T'eroa </div> <div class='p'> <span class="verse" id="V7">7&#160;</span><a href="#FN3" class="notemark"><span class="popup">20:7 2:42, 46; Luk 22:14-23</span></a>Vikara irihofika siku ya kwandza ya wiki, fwakwendakundzumanyika fukirya mikahe hamwenga.   <span class="verse" id="V8">8&#160;</span>Vikara kahi za kicho chumba cha dzulu hurimokala hudzathunganana mwere muna mataa manji.   <span class="verse" id="V9">9&#160;</span>Bai hakikala hana muvulana mumwenga aifwaye Yutiko akeresi dhirishani. Wakathi P'aulo anaenderera kunena, yuyu muvulana wagwirwa ni uts'indzizi akilala. Vikara arihokala arere, watsuluka kula yo gorofa ya hahu furimokala akigwa, tha manendamutsola akikala adzafwa kare.   <span class="verse" id="V10">10&#160;</span><a href="#FN4" class="notemark"><span class="popup">20:10 1 Athaw 17:21</span></a>K'uzhona zho P'aulo akithima na achendadzigwaga dzuluze ye Yutiko na akimulinga mikonoye akiamba, “Musihondoke bule, a moyo yuyu!”   <span class="verse" id="V11">11&#160;</span>Gonya P'aulo akiuya kahi za cho chumba cha dzulu na achendamogola mukahe akirya. Bai akienderera kusumurira na o at'u hatha ngh'aa, ndo h'aya, akiuka.   <span class="verse" id="V12">12&#160;</span>Aryahu at'u makimuhala yuyahu muthana machenda naye mudzini kuno a moyo, nao be makidzalwa ni raha jeri-jeri.   </div><div class='s'>P'aulo anambola T'eroa kwenda Mileto </div> <div class='p'> <span class="verse" id="V13">13&#160;</span>H'aya vikara siswi fukithangulia kwenda ko Aso kahi za chombo, ambako kuko were ndo hundikomupakia P'aulo. Iye P'aulo walagiza kukala akahalwe kuko mana were anenda kuko na magulu.   <span class="verse" id="V14">14&#160;</span>Bai arihofona ko Aso, fwamuhala na fukimupakia mo chomboni na fuchenda Mitulene.   <span class="verse" id="V15">15&#160;</span>Siku ya hiriye, fwauka Mitulene na cho chombo kicho, fuchenda muhaka kisiwa cha Kio. Bai kurihocha fwavuka fuchenda kisiwa cha Samo, na yo siku iriyothuwiriza fwakala fudzafika Mileto.   <span class="verse" id="V16">16&#160;</span>Vikara P'aulo kahi za charo kiki akikala lengore ni ahavunge ho Efeso, mana were k'endzi kungamiza wakathi kahi za ro jimbo ra Asia, kwani were anawania, ngaa afike ko Jerusalemu siku ya Pentekote.   </div><div class='s'>P'aulo analagana na azee a kanisa a Efeso ko Mileto </div> <div class='p'> <span class="verse" id="V17">17&#160;</span><a href="#FN5" class="notemark"><span class="popup">20:17 18:21</span></a>Bai P'aulo arihokala a ko Mileto, wahuma at'u mende Efeso makaaihe o azee a kanisa kuko.   <span class="verse" id="V18">18&#160;</span><a href="#FN6" class="notemark"><span class="popup">20:18 19:10</span></a>Vikara marihokala o azee a kanisa madzire, P'aulo wanena nao akiamba, “At'u ninwi munamanya viryahu ambazho nakala nanwi kula iryahu siku ya kwandza nirihozhoga Asia.   <span class="verse" id="V19">19&#160;</span>Mut'u mimi be namuhumikira Bwana hasiho kudzionya kamare. Namuhumikira Mulungu kwa matsozi na kwa majezo garigonipata kukirira kwa zo njama za Ayahudi.   <span class="verse" id="V20">20&#160;</span>Ninwi munamanya kukala mimi sikalire mwomu wa kuhubiri ut'u wowosi ambawo ungamwaviza, mana namufundisha mbere za at'u na mo nyumba-nyumba.   <span class="verse" id="V21">21&#160;</span><a href="#FN7" class="notemark"><span class="popup">20:21 11:18</span></a>Mut'u mimi naambiriza o Ayahudi na Ayunani wo ut'u umwenga, kwamba suthi mamugalukire Mulungu kwa kuthubu na mamukuluhire Bwana wehu Jesu Masihi.   <span class="verse" id="V22">22&#160;</span><a href="#FN8" class="notemark"><span class="popup">20:22 Roho Mweri: 10:19</span></a>Bai vivi lolani ninasikira nasukumwa ni Roho nende Jerusalemu, nami simanya ndapatwa ni ut'u wani kuko.   <span class="verse" id="V23">23&#160;</span><a href="#FN9" class="notemark"><span class="popup">20:23 21:4, 11; 9:16</span></a>Nimanyacho ni kukala ninatharizwa ni kifungo na mashaka manji kuko, here Roho Mweri adzizhonambira. Kwani kahi za kila mudzi iye nikunambira zho vindizhokala.   <span class="verse" id="V24">24&#160;</span><a href="#FN10" class="notemark"><span class="popup">20:24 21:13; 2 T'imo 4:7</span></a>Ela hamwenga na vizho sigaona go maisha gangu kukala ni kit'u. Nivoyacho ni kwamba ngaa nimarigize wo mwendo na nimarigize iryahu kazi niriyogerwa ni Bwana Jesu, ambayo ni kunena wo Uv̱oro Udzo dzulu za mbazi za Mulungu.   </div><div class='p'> <span class="verse" id="V25">25&#160;</span><a href="#FN11" class="notemark"><span class="popup">20:25 28:23</span></a>“Vikara lolani, mut'u mimi namanya kamare ninwi nyosini niriomudengerekera na kumwambiriza wo uthawali, be k'amundanona kaheri.   <span class="verse" id="V26">26&#160;</span><a href="#FN12" class="notemark"><span class="popup">20:26 18:6</span></a>Kwa vizho ninamwambira vivi rero kukala sina lawama ya mut'u yoyosi ariye k'andaokolwa.   <span class="verse" id="V27">27&#160;</span>Mana namwambiriza dzulu za malengo gosi ga Mulungu hasiho kumufitsa kit'u.   <span class="verse" id="V28">28&#160;</span><a href="#FN13" class="notemark"><span class="popup">20:28-31 11:23</span></a><a href="#FN14" class="notemark"><span class="popup">20:28 1 P'et 5:2</span></a>Bai dzimanyirireni ninwi enye, na kidza murimanyirire ro badhi rosi ambaro Roho Mweri wamuhendya mukale aimirizi a riro, ili mukale arisa a ro kanisa ra Mulungu ambaro warigula kwa milatso ya mwanawe Jesu Masihi.   <span class="verse" id="V29">29&#160;</span><a href="#FN15" class="notemark"><span class="popup">20:29 Math' 7:15; Joh 10:12</span></a>Namanya nindihokala dzauka, ko nyuma kundakudza at'u mario ni here mbawa av̱ara kahi zenu, nao k'amandarionera mbazi bule ro badhi.   <span class="verse" id="V30">30&#160;</span><a href="#FN16" class="notemark"><span class="popup">20:30 Agal 4:17; 1 Joh 2:19</span></a>H'aya zho mbai, kundatsumbuka angine kahi za ninwi enye, ambao mandahala wo ujeri na kuugaluza ulongo, ili madzipatire anafundzi mandiothuwa go gao.   <span class="verse" id="V31">31&#160;</span><a href="#FN17" class="notemark"><span class="popup">20:31 19:10; 1 Ath'es 2:11-12; 2 Akor 11:28</span></a>Kwa vizho be dzimanyirireni! Musisahau bule kukala namukanya kila mumwenga wenu na matsozi kwa muda wa miaka mihahu usiku na mutsana.   </div><div class='p'> <span class="verse" id="V32">32&#160;</span><a href="#FN18" class="notemark"><span class="popup">20:32 26:18; 1 Ath'es 5:23-24; 2 Ath'es 1:11-12</span></a>“Vikara, ninamuvoyera Mulungu akale hamwenga nanwi, murimanye nenore ra mbazi na rimujenge. Kwani riro nenore ndo ridimaro kumup'a ninwi muthalo hamwenga na at'u angine osi mariotsagulwa ni Mulungu.   <span class="verse" id="V33">33&#160;</span><a href="#FN19" class="notemark"><span class="popup">20:33-34 18:3</span></a>Mut'u mimi sihendere dzitso na p'esa za mut'u, hedu hatha nguwoye.   <span class="verse" id="V34">34&#160;</span>Ninwi enye munamanya kukala nahenda kazi na mikono yangu yenye kwa ut'u wa nipate mahitaji gangu mimi na ga andzangu mariokala hamwenga nami.   <span class="verse" id="V35">35&#160;</span><a href="#FN20" class="notemark"><span class="popup">20:35 Math' 10:8</span></a>Nami kahi za maut'u gosi nirigogahenda, namwanyesa kukala kazi k'omu ya samupuli ii be funav̱irya fuihende kuaviza aryahu ambao ni anyonge kuno fukikumbukira garyahu maneno ga Bwana Jesu kukala, ‘Ni baha kulazha kuriko kuhokera.’ ”   </div><div class='p'> <span class="verse" id="V36">36&#160;</span>Bai arihogonya kunena vivi ye P'aulo wapiga mavindi hamwenga nao na akivoya.   <span class="verse" id="V37">37&#160;</span>Nao makirira osini kuno manamudzagamira na kumudonera.   <span class="verse" id="V38">38&#160;</span><a href="#FN21" class="notemark"><span class="popup">20:38 20:25</span></a>Kirichoangiza kigondzi zaidhi ni viryahu arizhoamba kukala k'amandamona kaheri. Bai badaye makimwamboza muhaka ko chomboni.   </div><ul class='tnav'>
<li><a href='index.htm'>Mahendo</a></li>
<li><a href='ACT19.htm'>&lt;</a></li>
<li><a href='ACT.htm'>20</a></li>
<li><a href='ACT21.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">20:1</a>
<span class="xo">20:1 </span><span class="xt">11:23</span></p>
<p class="f" id="FN2"><span class="notemark">*</span><a class="notebackref" href="#V4">20:4</a>
<span class="fr">20:4 </span><span class="ft">19:29 </span><span class="ft">T'imoth'i: 16:1; Tukiko: Aefe 6:21; T'erofimo: 21:29</span></p>
<p class="x" id="FN3"><span class="notemark"></span><a class="notebackref" href="#V7">20:7</a>
<span class="xo">20:7 </span><span class="xt">2:42, 46; Luk 22:14-23</span></p>
<p class="x" id="FN4"><span class="notemark"></span><a class="notebackref" href="#V10">20:10</a>
<span class="xo">20:10 </span><span class="xt">1 Athaw 17:21</span></p>
<p class="x" id="FN5"><span class="notemark"></span><a class="notebackref" href="#V17">20:17</a>
<span class="xo">20:17 </span><span class="xt">18:21</span></p>
<p class="x" id="FN6"><span class="notemark"></span><a class="notebackref" href="#V18">20:18</a>
<span class="xo">20:18 </span><span class="xt">19:10</span></p>
<p class="x" id="FN7"><span class="notemark"></span><a class="notebackref" href="#V21">20:21</a>
<span class="xo">20:21 </span><span class="xt">11:18</span></p>
<p class="f" id="FN8"><span class="notemark"></span><a class="notebackref" href="#V22">20:22</a>
<span class="fr">20:22 </span><span class="ft">Roho Mweri: 10:19</span></p>
<p class="x" id="FN9"><span class="notemark"></span><a class="notebackref" href="#V23">20:23</a>
<span class="xo">20:23 </span><span class="xt">21:4, 11; 9:16</span></p>
<p class="x" id="FN10"><span class="notemark"></span><a class="notebackref" href="#V24">20:24</a>
<span class="xo">20:24 </span><span class="xt">21:13; 2 T'imo 4:7</span></p>
<p class="x" id="FN11"><span class="notemark"></span><a class="notebackref" href="#V25">20:25</a>
<span class="xo">20:25 </span><span class="xt">28:23</span></p>
<p class="x" id="FN12"><span class="notemark"></span><a class="notebackref" href="#V26">20:26</a>
<span class="xo">20:26 </span><span class="xt">18:6</span></p>
<p class="x" id="FN13"><span class="notemark"></span><a class="notebackref" href="#V28">20:28</a>
<span class="xo">20:28-31 </span><span class="xt">11:23</span></p>
<p class="x" id="FN14"><span class="notemark"></span><a class="notebackref" href="#V28">20:28</a>
<span class="xo">20:28 </span><span class="xt">1 P'et 5:2</span></p>
<p class="x" id="FN15"><span class="notemark"></span><a class="notebackref" href="#V29">20:29</a>
<span class="xo">20:29 </span><span class="xt">Math' 7:15; Joh 10:12</span></p>
<p class="x" id="FN16"><span class="notemark"></span><a class="notebackref" href="#V30">20:30</a>
<span class="xo">20:30 </span><span class="xt">Agal 4:17; 1 Joh 2:19</span></p>
<p class="x" id="FN17"><span class="notemark"></span><a class="notebackref" href="#V31">20:31</a>
<span class="xo">20:31 </span><span class="xt">19:10; 1 Ath'es 2:11-12; 2 Akor 11:28</span></p>
<p class="x" id="FN18"><span class="notemark"></span><a class="notebackref" href="#V32">20:32</a>
<span class="xo">20:32 </span><span class="xt">26:18; 1 Ath'es 5:23-24; 2 Ath'es 1:11-12</span></p>
<p class="x" id="FN19"><span class="notemark"></span><a class="notebackref" href="#V33">20:33</a>
<span class="xo">20:33-34 </span><span class="xt">18:3</span></p>
<p class="x" id="FN20"><span class="notemark"></span><a class="notebackref" href="#V35">20:35</a>
<span class="xo">20:35 </span><span class="xt">Math' 10:8</span></p>
<p class="x" id="FN21"><span class="notemark"></span><a class="notebackref" href="#V38">20:38</a>
<span class="xo">20:38 </span><span class="xt">20:25</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

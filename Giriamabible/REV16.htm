<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Ugunulo 16</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Ugunulo</a></li>
<li><a href='REV15.htm'>&lt;</a></li>
<li><a href='REV.htm'>16</a></li>
<li><a href='REV17.htm'>&gt;</a></li>
</ul>
<div class="main">
 
<div class='chapterlabel' id="V0"> 16</div><div class='s'>Ndhuwa fungahe za k'oro za Mulungu </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">16:1 15:1; Zabu 69:24; Isa 66:6; Jere 10:25</span></a>Gonya nikisikira sauthi ikinena zhomu ikiaamurisha o malaika afungahe kula kwa ro Hekalu. Ikiambira, “Endani mukazimwage ts'i zo k'oro za Mulungu zirizo kahi za zho vidhuwa vifungahe.”   <span class="verse" id="V2">2&#160;</span><a href="#FN2" class="notemark"><span class="popup">16:2 13:15; Kumbo 9:10</span></a>Bai iye malaika wa kwandza akihenda vizho zhenye. Achendamwaga ts'i zho virizhokala ndani ya lulo ludhuwalwe. Lola ao mariokala na muv̱ano wa riro rinyama na ao mariokala madzakivoya kicho kizukache, machambolwa ni vironda vii-vii kidza zha kwakaka.   <span class="verse" id="V3">3&#160;</span><a href="#FN3" class="notemark"><span class="popup">16:3-4 8:8; Kumbo 7:17-21; Zabu 78:44</span></a>Gonya ye malaika wa hiri akigwira ludhuwalwe boo baharini. Na gago madzi gakikala doo milatso here ya mut'u adziyepigwa mushanga. Zhumbe zhosi vitoazho mumo baharini vikifwa.   <span class="verse" id="V4">4&#160;</span>Gonya malaika wa hahu akigwira ludhuwalwe naye boo, mihoni na kwenye matso ga madzi, na gago madzi gakigaluka milatso gosi.   <span class="verse" id="V5">5&#160;</span>Bai nikisikira iye malaika ariye na wadimi dzulu za madzi akiamba, “H'ewe mueri, uwe uriyekalako kidza uriyeko vivi, hukumuzo ni za hachi.   <span class="verse" id="V6">6&#160;</span><a href="#FN4" class="notemark"><span class="popup">16:6 17:6; 18:24; 19:2; Kumbu 32:43; Zabu 79:3, 10; Math' 23:35, 37</span></a>Kwa kukala athiriri maakot'a at'uo na manabii a kwako, ndosa Bwana udzaap'a milatso manwe. Mana vizho ndizho mav̱iryazho kupata.”   <span class="verse" id="V7">7&#160;</span><a href="#FN5" class="notemark"><span class="popup">16:7 15:3</span></a>Gonya haho kijajani ha kulazhira sadaka hachambola sauthi ikinena zhomu ikiamba, “H'ewe Bwana Mulungu mwenye nguvu zosi, hukumuzo ni za jeri na za hachi.”   <span class="verse" id="V8">8&#160;</span>H'aya, malaika wa ne akilugwira lo ludhuwalwe akimwaga vizho virizhokala mumo dzulu za ro dzuwa na bai rikiruhusiwa rioche at'u.   <span class="verse" id="V9">9&#160;</span><a href="#FN6" class="notemark"><span class="popup">16:9 9:20-21; 16:11, 21</span></a>Bai at'u makiochwa ni wo moho wa dzuwa, na makirilani riro dzina ra Mulungu, ariye iye ndiye mwenye wadimi dzulu za go mapigo. Kidza k'amathubire na kumup'a nguma Mulungu.   </div><div class='p'> <span class="verse" id="V10">10&#160;</span><a href="#FN7" class="notemark"><span class="popup">16:10 13:1-2; Kiza: Kumbo 10:21-22; Isa 8:22</span></a>Gonya ye malaika wa tsano akilugwira lo ludhuwa akilumwaga dzulu za cho kihi cha endzi cha riro rinyama. Kiza kikigit'ana gii dzulu za wo uthawali wosi wa ro rinyama na at'u makiluma ndhimi zao kwa utsungu.   <span class="verse" id="V11">11&#160;</span>Makimuhukana iye Mulungu wa mulunguni kwa gago maumivu gao na kwa vizho vironda zhao, ela hatha hamwenga na vizho, go mahendo gao mai k'amagathubire bule.   </div><div class='p'> <span class="verse" id="V12">12&#160;</span><a href="#FN8" class="notemark"><span class="popup">16:12 Isa 11:15; 44:27; 46:11</span></a>Ye malaika wa handahu naye akilugwira lo ludhuwalwe, akimwaga zho virizhokala mumo kahi za muho mubomu wa Yufurati. Nawo furu, ukifuruka, ili uatengezere ngira athawali a mwambolero wa dzuwa.   <span class="verse" id="V13">13&#160;</span><a href="#FN9" class="notemark"><span class="popup">16:13-14 12:3; 13:1-2; Kumbo 8:6; Zabu 78:45</span></a>Gonya nikiona roho t'ahu k'olo here zhula zichambola kula kahi za kanwa ka ro ridzoka na ro rinyama na kula kahi za kanwa ka ye nabii wa ulongo.   <span class="verse" id="V14">14&#160;</span><a href="#FN10" class="notemark"><span class="popup">16:14 11:17; 13:13-14; 19:20; Math' 24:24; 2 Ath'es 2:9; K'ondo: 19:11-21</span></a>Roho zizo ni roho za p'ep'o mahendao miujiza. Kazi ya zizi roho t'ahu ni kwendakundzumanya athawali osi a urumwengu hamwenga. Zindaakusanya ili zigwage k'ondo siku iryahu bomu ya Bwana Mulungu mwenye nguvu zosi.   <span class="verse" id="V15">15&#160;</span><a href="#FN11" class="notemark"><span class="popup">16:15 3:3, 18</span></a>Bwana anaamba vivi, “Lola bai, mimi ninadza gafula here mwivi. Baha ye achesaye na nguwoze ili akatsanenda huhu ra mutindi na kupata waebu mbere za at'u.”   <span class="verse" id="V16">16&#160;</span>Bai ao athawali makikundzumanywa hamwenga ni zo roho t'ahu za iye p'ep'o kahi za hat'u hariho kwa Kieburania hanaifwa Harimagedoni.   </div><div class='p'> <span class="verse" id="V17">17&#160;</span><a href="#FN12" class="notemark"><span class="popup">16:17-21 16:1; Isa 66:6</span></a>Gonya malaika wa fungahe akilugwira lo ludhuwalwe akimwaga hewani vizho virizhokala mumo ndani. Nikisikira sauthi ya dzulu kula kahi za cho kihi cha endzi kiricho ndani za ro Hekalu. Ikiamba, “Vidzahendwa bewe.”   <span class="verse" id="V18">18&#160;</span><a href="#FN13" class="notemark"><span class="popup">16:18 4:5; 6:12-13</span></a>Bai hakala na lumethe, na sauthi, na kigwaragwara na ts'i ikithukuka zhomu. Kuthukuka kuku kwa ts'i were k'akudzaonewa hangu urumwengu uumbwe.   <span class="verse" id="V19">19&#160;</span><a href="#FN14" class="notemark"><span class="popup">16:19 14:10; 18:2</span></a>Wo mudzi mubomu ukigazhika k'ana t'ahu, na yo midzi mibomu ya urumwengu muzima ikinongwa-nongwa yosi. Na Mulungu k'ausahauire bule wo mudzi wa Babiloni. Waulazimisha ukwakwahire cho kikombe cha divai kiricho kinaima hat'u ha k'oro za Mulungu.   <span class="verse" id="V20">20&#160;</span>Kila kisiwa changamika na mirima k'aionekanire kaheri.   <span class="verse" id="V21">21&#160;</span><a href="#FN15" class="notemark"><span class="popup">16:21 11:19; 16:9</span></a>Hakigwa v̱ula ya mawe ga uziho wa kufika kilo mirongo mine na ts'ano dzulu za o at'u. Bai o at'u makimulani Mulungu kwa ut'u wa riro pigo riro, mana were ni pigo bomu.   </div><ul class='tnav'>
<li><a href='index.htm'>Ugunulo</a></li>
<li><a href='REV15.htm'>&lt;</a></li>
<li><a href='REV.htm'>16</a></li>
<li><a href='REV17.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">16:1</a>
<span class="xo">16:1 </span><span class="xt">15:1; Zabu 69:24; Isa 66:6; Jere 10:25</span></p>
<p class="x" id="FN2"><span class="notemark"></span><a class="notebackref" href="#V2">16:2</a>
<span class="xo">16:2 </span><span class="xt">13:15; Kumbo 9:10</span></p>
<p class="x" id="FN3"><span class="notemark"></span><a class="notebackref" href="#V3">16:3</a>
<span class="xo">16:3-4 </span><span class="xt">8:8; Kumbo 7:17-21; Zabu 78:44</span></p>
<p class="x" id="FN4"><span class="notemark"></span><a class="notebackref" href="#V6">16:6</a>
<span class="xo">16:6 </span><span class="xt">17:6; 18:24; 19:2; Kumbu 32:43; Zabu 79:3, 10; Math' 23:35, 37</span></p>
<p class="x" id="FN5"><span class="notemark"></span><a class="notebackref" href="#V7">16:7</a>
<span class="xo">16:7 </span><span class="xt">15:3</span></p>
<p class="x" id="FN6"><span class="notemark"></span><a class="notebackref" href="#V9">16:9</a>
<span class="xo">16:9 </span><span class="xt">9:20-21; 16:11, 21</span></p>
<p class="f" id="FN7"><span class="notemark"></span><a class="notebackref" href="#V10">16:10</a>
<span class="fr">16:10 </span><span class="ft">13:1-2; Kiza: Kumbo 10:21-22; Isa 8:22</span></p>
<p class="x" id="FN8"><span class="notemark"></span><a class="notebackref" href="#V12">16:12</a>
<span class="xo">16:12 </span><span class="xt">Isa 11:15; 44:27; 46:11</span></p>
<p class="x" id="FN9"><span class="notemark"></span><a class="notebackref" href="#V13">16:13</a>
<span class="xo">16:13-14 </span><span class="xt">12:3; 13:1-2; Kumbo 8:6; Zabu 78:45</span></p>
<p class="f" id="FN10"><span class="notemark"></span><a class="notebackref" href="#V14">16:14</a>
<span class="fr">16:14 </span><span class="ft">11:17; 13:13-14; 19:20; Math' 24:24; 2 Ath'es 2:9; K'ondo: 19:11-21</span></p>
<p class="x" id="FN11"><span class="notemark"></span><a class="notebackref" href="#V15">16:15</a>
<span class="xo">16:15 </span><span class="xt">3:3, 18</span></p>
<p class="x" id="FN12"><span class="notemark"></span><a class="notebackref" href="#V17">16:17</a>
<span class="xo">16:17-21 </span><span class="xt">16:1; Isa 66:6</span></p>
<p class="x" id="FN13"><span class="notemark"></span><a class="notebackref" href="#V18">16:18</a>
<span class="xo">16:18 </span><span class="xt">4:5; 6:12-13</span></p>
<p class="x" id="FN14"><span class="notemark"></span><a class="notebackref" href="#V19">16:19</a>
<span class="xo">16:19 </span><span class="xt">14:10; 18:2</span></p>
<p class="x" id="FN15"><span class="notemark"></span><a class="notebackref" href="#V21">16:21</a>
<span class="xo">16:21 </span><span class="xt">11:19; 16:9</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

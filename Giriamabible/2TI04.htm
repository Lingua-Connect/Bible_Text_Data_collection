<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 2 T'imoth'i 4</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 T'imoth'i</a></li>
<li><a href='2TI03.htm'>&lt;</a></li>
<li><a href='2TI.htm'>4</a></li>
<li><a href='TIT01.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='p'> <span class="verse" id="V1">1&#160;</span><a href="#FN1" class="notemark"><span class="popup">4:1 Mahe 10:42; 2 Akor 5:10; 1 P'et 4:5</span></a>Bai T'imoth'i nakuamuru mbere za Mulungu na mbere za Masihi Jesu, ariye iye nde andiyeahukumu at'u mario moyo na mariofwa wakathi andihokudzathawala.   <span class="verse" id="V2">2&#160;</span><a href="#FN2" class="notemark"><span class="popup">4:2 Mahe 20:20, 31; Tit 1:13</span></a>Kwa ut'u uwo bai hubiri ro neno ra Mulungu thuwe. Hubiri wakathi wosi, ufwahao na hatha usiwofwaha. Chemera makosa, kanya at'u, na kidza uap'e moyo. Avumirire thuwe na uafundishe.   <span class="verse" id="V3">3&#160;</span><a href="#FN3" class="notemark"><span class="popup">4:3 1 T'imo 1:10; 4:1</span></a>Mana kundakudza makathi ambago at'u mandakala k'amendzi kaheri kusikira mafundisho ga jeri, mandichohenda ni kuthuwa th'amaa zao na kudzikundzumanyira alimu mandioafundisha vizho marizho manamala kusikira.   <span class="verse" id="V4">4&#160;</span><a href="#FN4" class="notemark"><span class="popup">4:4 1 T'imo 1:4</span></a>Mandakahala kusirikiza wo ujeri na hat'uhe mathuwe kusirikiza maut'u ga ngano-ngano.   <span class="verse" id="V5">5&#160;</span>Ela uwe bai kala matso kahi za maut'u gosi, vumirira mashaka na uhende kazi ya kuambiriza at'u Uv̱oro Udzo. Bai henda yo kaziyo t'ot'ot'o here muhumiki wa Mulungu.   </div><div class='p'> <span class="verse" id="V6">6&#160;</span><a href="#FN5" class="notemark"><span class="popup">4:6 Afil 2:17; 2 P'et 1:14</span></a>Mino be vivi ni dza here sadaka iriyo ikukup'ulwani na wakathi wangu wa kuuka haha urumwenguni be udzafika.   <span class="verse" id="V7">7&#160;</span><a href="#FN6" class="notemark"><span class="popup">4:7-8 1 Akor 9:24-25; Afil 3:12-14; 1 T'imo 1:18</span></a>Nami yo k'ondo dzaipigat'o, na cho charo dzakigonyat'o na nichere ninamukuluhira Mulungu vizho.   <span class="verse" id="V8">8&#160;</span>Kidzichobaki ni kwenda mulunguni, na kwendagerwa yo zawadi yangu ya hachi, ambayo ye Bwana, ariye ni mulamuli wa hachi waniikira na andanip'a yo siku ya mwisho. Bai zawadi ii sindaigerwa h'akiyangu bule, ela indagerwa osini mario manathariza kwa hamu, kudzakwe.   </div><div class='s'>P'aulo anamup'a T'imoth'i malagizo ga mwisho </div> <div class='p'> <span class="verse" id="V9">9&#160;</span>Vikara, henda bidhii unifikire, kidza be usitoe bule.   <span class="verse" id="V10">10&#160;</span><a href="#FN7" class="notemark"><span class="popup">4:10 Afil 2:21; Dema: Akol 4:14; File 24; 1 Joh 2:15; Tito: 2 Akor 2:13</span></a>Mana Dema, kuku k'ako, wafwahirwa ni maut'u ga urumwengu wa vikara, bai akiniricha achenda Th'esalonike. H'aya Kiresike ye wakwenda Galatia na Tito achenda Dalimatia.   <span class="verse" id="V11">11&#160;</span><a href="#FN8" class="notemark"><span class="popup">4:11 Luka: Akol 4:14; Mariko: Akol 4:10</span></a>Haha be niriye naye ni Luka h'akeye. Ningahendza umuhale Mariko na udze naye, mana iye anadima kunifwaha sana kahi za ii kazi nihendayo kuku.   <span class="verse" id="V12">12&#160;</span><a href="#FN9" class="notemark"><span class="popup">4:12 Tukiko: Akol 4:7-8</span></a>Tukiko namuhuma Efeso.   <span class="verse" id="V13">13&#160;</span><a href="#FN10" class="notemark"><span class="popup">4:13 Mahe 20:6</span></a>Vikara chamba udzakwatya kudza, nirehera yo k'andzu yangu niriyoiricha mikononi mwa Karipo, ko T'eroa. Pia ndzo na viryahu zhuwo, haswa viryahu zha k'ingo.   </div><div class='p'> <span class="verse" id="V14">14&#160;</span><a href="#FN11" class="notemark"><span class="popup">4:14 Math' 16:27; Alekizanda: 1 T'imo 1:20</span></a>Alekizanda, yuyahu musanyi, wanihendera nav̱isi sana. Bai Bwana andamona kwa gago gosini arigohenda.   <span class="verse" id="V15">15&#160;</span>Uwe nawe, baha udzimanyirire naye, kwani mut'u iye washindana naswi sana wakathi hurihokala hunahubiri.   </div><div class='p'> <span class="verse" id="V16">16&#160;</span><a href="#FN12" class="notemark"><span class="popup">4:16 1:15</span></a>Wakathi nirihokala nidzaima kudzihehera, yo mara ya kwandza yenye, be lola k'ahana mut'u hatha mumwenga ariyeniunga mukono, osi manitsuha. H'aya bai, Mulungu na asiathalire kosa riri bule.   <span class="verse" id="V17">17&#160;</span><a href="#FN13" class="notemark"><span class="popup">4:17 Dani 6:20; Zabu 22:21; Mahe 1:8; 23:11</span></a>Vikara ganakala gaga, ye Bwana k'anirichire bule iye wakala hamwenga nami, akinangiza nguvu na nichadima kuhubiri wo Uv̱oro wosi kwa at'u osi mario si Ayahudi. Bai ko kanwa ka simba k'akanipatire bule, nathizhwa.   <span class="verse" id="V18">18&#160;</span><a href="#FN14" class="notemark"><span class="popup">4:18 2 Akor 1:10; Afil 1:19-20</span></a>Ye Bwana andanithizha na mai gosi, na andahakikisha nidzafika kahi za uthawaliwe wa mulunguni salama salimini. Bai nguma nayende ko kwakwe iye hatha kare na kare! H'aami.   </div><div class='s'>Maut'u ga mwisho-mwisho </div> <div class='p'> <span class="verse" id="V19">19&#160;</span><a href="#FN15" class="notemark"><span class="popup">4:19 Akw'ila na P'urisila: Mahe 18:2; Onesiforo: 2 T'imo 1:16-17</span></a>H'aya, nilamusira P'urisila na Akw'ila na adamu a Onesiforo.   <span class="verse" id="V20">20&#160;</span><a href="#FN16" class="notemark"><span class="popup">4:20 Erasito: Mahe 19:22; Arum 16:23; T'erofimo: Mahe 21:29</span></a>Erasito wasala ko Korintho, T'erofimo nikimuricha ni mukongo ko Mileto.   <span class="verse" id="V21">21&#160;</span>Henda chadi udze kabila wakathi wa mwaka. Yubulu, P'ude, Lino na Kilaudia na o ndugu angine osi madzakulamusa.   </div><div class='p'> <span class="verse" id="V22">22&#160;</span><a href="#FN17" class="notemark"><span class="popup">4:22 Agal 6:18</span></a>H'aya bai, Bwana naakale hamwenga nawe na kidza amuhase zhomu nyosi.  </div><ul class='tnav'>
<li><a href='index.htm'>2 T'imoth'i</a></li>
<li><a href='2TI03.htm'>&lt;</a></li>
<li><a href='2TI.htm'>4</a></li>
<li><a href='TIT01.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">4:1</a>
<span class="xo">4:1 </span><span class="xt">Mahe 10:42; 2 Akor 5:10; 1 P'et 4:5</span></p>
<p class="x" id="FN2"><span class="notemark"></span><a class="notebackref" href="#V2">4:2</a>
<span class="xo">4:2 </span><span class="xt">Mahe 20:20, 31; Tit 1:13</span></p>
<p class="x" id="FN3"><span class="notemark"></span><a class="notebackref" href="#V3">4:3</a>
<span class="xo">4:3 </span><span class="xt">1 T'imo 1:10; 4:1</span></p>
<p class="x" id="FN4"><span class="notemark"></span><a class="notebackref" href="#V4">4:4</a>
<span class="xo">4:4 </span><span class="xt">1 T'imo 1:4</span></p>
<p class="x" id="FN5"><span class="notemark"></span><a class="notebackref" href="#V6">4:6</a>
<span class="xo">4:6 </span><span class="xt">Afil 2:17; 2 P'et 1:14</span></p>
<p class="x" id="FN6"><span class="notemark"></span><a class="notebackref" href="#V7">4:7</a>
<span class="xo">4:7-8 </span><span class="xt">1 Akor 9:24-25; Afil 3:12-14; 1 T'imo 1:18</span></p>
<p class="f" id="FN7"><span class="notemark"></span><a class="notebackref" href="#V10">4:10</a>
<span class="fr">4:10 </span><span class="ft">Afil 2:21; Dema: Akol 4:14; File 24; 1 Joh 2:15; Tito: 2 Akor 2:13</span></p>
<p class="f" id="FN8"><span class="notemark"></span><a class="notebackref" href="#V11">4:11</a>
<span class="fr">4:11 </span><span class="ft">Luka: Akol 4:14; Mariko: Akol 4:10</span></p>
<p class="f" id="FN9"><span class="notemark"></span><a class="notebackref" href="#V12">4:12</a>
<span class="fr">4:12 </span><span class="ft">Tukiko: Akol 4:7-8</span></p>
<p class="x" id="FN10"><span class="notemark"></span><a class="notebackref" href="#V13">4:13</a>
<span class="xo">4:13 </span><span class="xt">Mahe 20:6</span></p>
<p class="f" id="FN11"><span class="notemark"></span><a class="notebackref" href="#V14">4:14</a>
<span class="fr">4:14 </span><span class="ft">Math' 16:27; Alekizanda: 1 T'imo 1:20</span></p>
<p class="x" id="FN12"><span class="notemark"></span><a class="notebackref" href="#V16">4:16</a>
<span class="xo">4:16 </span><span class="xt">1:15</span></p>
<p class="x" id="FN13"><span class="notemark"></span><a class="notebackref" href="#V17">4:17</a>
<span class="xo">4:17 </span><span class="xt">Dani 6:20; Zabu 22:21; Mahe 1:8; 23:11</span></p>
<p class="x" id="FN14"><span class="notemark"></span><a class="notebackref" href="#V18">4:18</a>
<span class="xo">4:18 </span><span class="xt">2 Akor 1:10; Afil 1:19-20</span></p>
<p class="f" id="FN15"><span class="notemark"></span><a class="notebackref" href="#V19">4:19</a>
<span class="fr">4:19 </span><span class="ft">Akw'ila na P'urisila: Mahe 18:2; Onesiforo: 2 T'imo 1:16-17</span></p>
<p class="f" id="FN16"><span class="notemark"></span><a class="notebackref" href="#V20">4:20</a>
<span class="fr">4:20 </span><span class="ft">Erasito: Mahe 19:22; Arum 16:23; T'erofimo: Mahe 21:29</span></p>
<p class="x" id="FN17"><span class="notemark"></span><a class="notebackref" href="#V22">4:22</a>
<span class="xo">4:22 </span><span class="xt">Agal 6:18</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

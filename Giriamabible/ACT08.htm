<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Mahendo 8</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Mahendo</a></li>
<li><a href='ACT07.htm'>&lt;</a></li>
<li><a href='ACT.htm'>8</a></li>
<li><a href='ACT09.htm'>&gt;</a></li>
</ul>
<div class="main">
 
<div class='chapterlabel' id="V0"> 8</div><div class='nb'> <span class="verse" id="V1">1&#160;</span><a href="#FN1" class="notemark"><span class="popup">8:1 8:4; 11:19</span></a>Bai Sitivini arihokala analagwa, Sauli zhamufahiza.  </div><div class='s'>Sauli anaritesa kanisa </div> <div class='p'>Ndo siku iyo ro kanisa ho Jerusalemu rikikwatya kuteswa jeri-jeri. Ao ahumwi h'akiyao ndo mariosala mo Jerusalemu, ela o angine osi matsamuka kila hat'u kahi za jimbo ra Judea na jimbo ra Samaria.   <span class="verse" id="V2">2&#160;</span>Bai kuchambola at'u mario were manamwogoha Mulungu, makimuhala Sitivini makimuzika. Nao bai mamuririra zhomu sana.   <span class="verse" id="V3">3&#160;</span><a href="#FN2" class="notemark"><span class="popup">8:3 9:1, 13, 21; 22:4-5; 26:9-11; 1 Akor 15:9; Agal 1:13</span></a>Ela Sauli ye akikala anaralaga ro kanisa. Kwani wangira mo nyumba-nyumba za at'u na kuaburutha at'u, ache kwa alume na kwendaasindikira jela.   </div><div class='s'>Filipu anahubiri Uv̱oro Udzo ko Samaria </div> <div class='p'> <span class="verse" id="V4">4&#160;</span><a href="#FN3" class="notemark"><span class="popup">8:4 2:41</span></a>Vikara ao mariokala matsamuka kila hat'u mahubiri ro neno kosini marikokwenda.   <span class="verse" id="V5">5&#160;</span>Filipu watharamuka achenda kahi za mudzi mumwenga ko Samaria na achendaahubiri at'u kuko dzulu za ye Masihi.   <span class="verse" id="V6">6&#160;</span>Bai go makundi ga at'u garihomusikira Filipu na garihoona go mahendo ga miujiza arigogahenda, be makwatya kugahegera masikiro t'ot'ot'o gago arigokala ananena.   <span class="verse" id="V7">7&#160;</span><a href="#FN4" class="notemark"><span class="popup">8:7 Mar 16:17; Luk 9:1</span></a>Lola p'ep'o maambola at'u anji kuno manapiga k'ululu, na at'u anji a kuholoza na vidende mahozwa.   <span class="verse" id="V8">8&#160;</span>Kwa vizho kahi za mudzi uwo wa Samaria be at'u makala mana raha sana.   </div><div class='s'>Muganga aifwaye Simoni anachemerwa ni P'et'ero </div> <div class='p'> <span class="verse" id="V9">9&#160;</span>Vikara kwereko muganga mumwenga kahi za mudzi uryahu aifwaye Simoni. Simoni wakala kaziye ni kutengeza uganga kahi za mudzi uwo, naye waamasha at'u osini a Samaria. Simoni were anadzionya na kudziamba kukala ni mut'u mubomu.   <span class="verse" id="V10">10&#160;</span>At'u osini, abomu kwa athithe makala makimusikiza sana na kuamba, “Mut'u yuyu nde iryahu nguvu ya Mulungu iifwayo ‘Nguvu Bomu.’ ”   <span class="verse" id="V11">11&#160;</span>Nao mathuwa go gakwe kwa kukala iye were adzaamasha muda mure.   <span class="verse" id="V12">12&#160;</span><a href="#FN5" class="notemark"><span class="popup">8:12 28:23</span></a>Ela bai at'u a Samaria marihomusikira Filipu anahubiri wo Uv̱oro Udzo dzulu za uthawali wa Mulungu na dzulu za Jesu Masihi, makuluhira na makibat'izwa. Nao mabat'izwa osi, ache kwa alume.   <span class="verse" id="V13">13&#160;</span>Ye Simoni naye akikuluhira na akibat'izwa. Naye wakala akimuthuwa-thuwa Filipu kila hat'u arihokwenda. Simoni wamashwa ni yo miujiza na maut'u ga kwangalaza arigogaona ganahendwa ni Filipu.   </div><div class='p'> <span class="verse" id="V14">14&#160;</span>Bai aryahu ahumwi mariokala ko Jerusalemu marihosikira kukala o Asamaria mahokera neno ra Mulungu, mamuhuma P'et'ero na Johana mende kuko.   <span class="verse" id="V15">15&#160;</span>Bai marihofika kuko, maavoyera ao at'u ili mamuhokere ye Roho Mweri.   <span class="verse" id="V16">16&#160;</span><a href="#FN6" class="notemark"><span class="popup">8:16-17 19:1-6</span></a>Mana iye Roho Mweri were k'adzangwe bule kumudzirira mut'u yoyosi kahi zao. Ao makala mabat'izwa kwa dzina ra Bwana Jesu thu h'akeye.   <span class="verse" id="V17">17&#160;</span>Ndo P'et'ero na Johana makiaikira mikono yao na makimuhokera ye Roho Mweri.   </div><div class='p'> <span class="verse" id="V18">18&#160;</span><a href="#FN7" class="notemark"><span class="popup">8:18 6:6</span></a>K'uzhona zho Simoni arihoona ye Roho Mweri adzalazhwa kwa kuhenda kuikirwa mikono ni o ahumwi, waambozera p'esa na akiamba,   <span class="verse" id="V19">19&#160;</span>“K'amuniguziza be wo wadimi, ili nami nikale mut'u yoyosi nindiyemuikira mikono yangu, anahokera Roho Mweri.”   <span class="verse" id="V20">20&#160;</span>P'et'ero akimudzigidzya akiamba, “Uwe na yo p'esayo fwa! Mana unaona unadima ukagula kigerwa cha Mulungu na p'esa t'i.   <span class="verse" id="V21">21&#160;</span><a href="#FN8" class="notemark"><span class="popup">8:21 Aefe 5:5</span></a>Uwe be k'una fungu rorosi hedu muthalo wowosi kahi za ii kazi yehu, kwa kukala wo moyowo be k'aukarakara mbere za Mulungu.   <span class="verse" id="V22">22&#160;</span>Bai thubu kwa ut'u wa uwio, umuvoye ye Bwana, ili akusamehe kwa kuaza ut'u dza vizho uwo mo moyoni mwako.   <span class="verse" id="V23">23&#160;</span>Kwani zho nikonazho, be nakona udzadzalwa ni dzitso na udzafungwa ni dambi.”   </div><div class='p'> <span class="verse" id="V24">24&#160;</span><a href="#FN9" class="notemark"><span class="popup">8:24 Kumbo 9:27-28</span></a>Simoni akidzigidzya akiamba, “Nivoyerani Mulungu bai ili nikatsapatwa ni rorosi kahi za garyahu udzigonena.”   </div><div class='p'> <span class="verse" id="V25">25&#160;</span>Bai P'et'ero na Johana marihogonya kuaonya o at'u na kuhubiri neno ra Bwana, mauya ko Jerusalemu. Nao mo ngirani mahubiri wo Uv̱oro Udzo kahi za vidzidzi vinji zha Samaria.   </div><div class='s'>Filipu anabat'iza mut'u wa kula Ithopia </div> <div class='p'> <span class="verse" id="V26">26&#160;</span>Bai malaika wa Bwana akimwamba Filipu, “Uka, na wende luhande lwa kwa mwaka muhaka iryahu ngira ambayo kala ula Jerusalemu, be unatharamuka muhaka Gaza.” (Ngira ii k'aikirirwa kaheri.)   <span class="verse" id="V27">27&#160;</span><a href="#FN10" class="notemark"><span class="popup">8:27-28 Isa 18:7; 56:3</span></a>Kwa vizho Filipu akikwatya kwenda. Bai lola mumo ngirani akimona mut'u mumwenga kula Ithopia. Mut'u yuyu were k'akola, na kidza were ni mut'u mubomu ariyekala nde mutsundzi wa mali zosi za K'andake ambaye were nde muthawali muche wa Ithopia. Mut'u yuyu wakala adzakwenda Jerusalemu kwendavoya Mulungu.   <span class="verse" id="V28">28&#160;</span>Wakathi uu yuyu mut'u were anadziuja kwakwe mudzini, kuno adzakelesi dzulu za gari ra kuvufwa ni farasi na anashoma chuwo cha nabii Isaya.   <span class="verse" id="V29">29&#160;</span>K'uzhona zho ye Roho Mweri akimwamba Filipu, “Enda hatha urigwire riryahu gari hedu.”   </div><div class='p'> <span class="verse" id="V30">30&#160;</span>Ndo Filipu akikot'a malo hatha akirigwira ro gari, arihofika akimusikira ye mut'u anashoma chuwo cha nabii Isaya. Bai akimuza akiamba, “Vidze zho ushomazho vinakueleya kisha?”   <span class="verse" id="V31">31&#160;</span>Ye mut'u akidzigidzya akiamba, “Vindanieleadze nisihopata mut'u wa kunieleza?” Kwa vizho akimwamba Filipu apande na akelesi naye.   <span class="verse" id="V32">32&#160;</span><a href="#FN11" class="notemark"><span class="popup">8:32-33 Isa 53:7-8</span></a>Haryahu hat'u arihokala anashoma ni haha haambaho vivi,  </div><div class='q'>“Iye wakala ni dza here ng'ondzi  </div><div class='q2'>idziyothongozhwa kwendatsindzwa,  </div><div class='q'>naye dza here mwana wa ng'ondzi  </div><div class='q2'>anyamalazho mbere za iye amunyolaye nyoga,  </div><div class='q2'>iye naye dzazho, wanyamala.   </div><div class='q'> <span class="verse" id="V33">33&#160;</span>Kahi za kuaibishwakwe, iye were ni mujeri,  </div><div class='q2'>ela akipigwa ulongo.  </div><div class='q'>K'ahana mut'u andiyedima kunena dzulu za kizhaziche.  </div><div class='q2'>Mana wo uzimawe k'auho kaheri kahi za ts'i.”   </div><div class='p'> <span class="verse" id="V34">34&#160;</span>Bai ye mut'u akimuza Filipu akiamba, “Nambira bai yuno nabii ananena dzulu za h'ani, vidze ananena gaga dzuluze mwenye hedu dzulu za mut'u mungine?”   <span class="verse" id="V35">35&#160;</span><a href="#FN12" class="notemark"><span class="popup">8:35 Luk 24:27</span></a>Ndo Filipu akiandza na cho kifungu kicho na akimwambira ye mut'u wo Uv̱oro Udzo dzulu za Jesu.   </div><div class='p'> <span class="verse" id="V36">36&#160;</span><a href="#FN13" class="notemark"><span class="popup">8:36 Math' 28:19</span></a>Vikara marihokala manaenderera na charo chao mo ngirani, mafika hat'u ambaho were hana madzi, bai ye mut'u akiamba, “Lola! Siga madzi. H'aya, kwanoni usinibat'ize?” [   <span class="verse" id="V37">37&#160;</span>Filipu akimudzigidzya akiamba, “Ukikuluhira na moyowo wosi, unadima ukabat'izwa.” Ye mwanamulume akidzigidzya akiamba, “Mut'u mimi, ninakuluhira kukala Jesu Masihi ni Mwana wa Mulungu.”]   <span class="verse" id="V38">38&#160;</span>Bai akilagiza ro gari riimishwe. Gonya osi airi, makitharamuka mo madzini na Filipu akimubat'iza.   <span class="verse" id="V39">39&#160;</span><a href="#FN14" class="notemark"><span class="popup">8:39 1 Athaw 18:12</span></a>Badaye marihombuka kula mo madzini haho henye, ye Roho wa Bwana wamuhala Filipu muhaka Azoto. Bai yuyahu Muithopia k'amonere Filipu kaheri, ela waenderera na charoche na raha.   <span class="verse" id="V40">40&#160;</span><a href="#FN15" class="notemark"><span class="popup">8:40 21:8</span></a>Vikara Filipu akihenda kudzona a Azoto, naye kuko wakwenda kuno na kuno kuhubiri wo Uv̱oro Udzo kahi za midzi yosi muhaka akifika Kaisaria.   </div><ul class='tnav'>
<li><a href='index.htm'>Mahendo</a></li>
<li><a href='ACT07.htm'>&lt;</a></li>
<li><a href='ACT.htm'>8</a></li>
<li><a href='ACT09.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">8:1</a>
<span class="xo">8:1 </span><span class="xt">8:4; 11:19</span></p>
<p class="x" id="FN2"><span class="notemark"></span><a class="notebackref" href="#V3">8:3</a>
<span class="xo">8:3 </span><span class="xt">9:1, 13, 21; 22:4-5; 26:9-11; 1 Akor 15:9; Agal 1:13</span></p>
<p class="x" id="FN3"><span class="notemark"></span><a class="notebackref" href="#V4">8:4</a>
<span class="xo">8:4 </span><span class="xt">2:41</span></p>
<p class="x" id="FN4"><span class="notemark"></span><a class="notebackref" href="#V7">8:7</a>
<span class="xo">8:7 </span><span class="xt">Mar 16:17; Luk 9:1</span></p>
<p class="x" id="FN5"><span class="notemark"></span><a class="notebackref" href="#V12">8:12</a>
<span class="xo">8:12 </span><span class="xt">28:23</span></p>
<p class="x" id="FN6"><span class="notemark"></span><a class="notebackref" href="#V16">8:16</a>
<span class="xo">8:16-17 </span><span class="xt">19:1-6</span></p>
<p class="x" id="FN7"><span class="notemark"></span><a class="notebackref" href="#V18">8:18</a>
<span class="xo">8:18 </span><span class="xt">6:6</span></p>
<p class="x" id="FN8"><span class="notemark"></span><a class="notebackref" href="#V21">8:21</a>
<span class="xo">8:21 </span><span class="xt">Aefe 5:5</span></p>
<p class="x" id="FN9"><span class="notemark"></span><a class="notebackref" href="#V24">8:24</a>
<span class="xo">8:24 </span><span class="xt">Kumbo 9:27-28</span></p>
<p class="x" id="FN10"><span class="notemark"></span><a class="notebackref" href="#V27">8:27</a>
<span class="xo">8:27-28 </span><span class="xt">Isa 18:7; 56:3</span></p>
<p class="x" id="FN11"><span class="notemark"></span><a class="notebackref" href="#V32">8:32</a>
<span class="xo">8:32-33 </span><span class="xt">Isa 53:7-8</span></p>
<p class="x" id="FN12"><span class="notemark"></span><a class="notebackref" href="#V35">8:35</a>
<span class="xo">8:35 </span><span class="xt">Luk 24:27</span></p>
<p class="x" id="FN13"><span class="notemark"></span><a class="notebackref" href="#V36">8:36</a>
<span class="xo">8:36 </span><span class="xt">Math' 28:19</span></p>
<p class="x" id="FN14"><span class="notemark"></span><a class="notebackref" href="#V39">8:39</a>
<span class="xo">8:39 </span><span class="xt">1 Athaw 18:12</span></p>
<p class="x" id="FN15"><span class="notemark"></span><a class="notebackref" href="#V40">8:40</a>
<span class="xo">8:40 </span><span class="xt">21:8</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

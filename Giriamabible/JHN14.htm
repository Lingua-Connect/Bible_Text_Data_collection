<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Johana 14</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Johana</a></li>
<li><a href='JHN13.htm'>&lt;</a></li>
<li><a href='JHN.htm'>14</a></li>
<li><a href='JHN15.htm'>&gt;</a></li>
</ul>
<div class="main">
 
<div class='chapterlabel' id="V0"> 14</div><div class='s'>Jesu nde ngira </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">14:1 14:27</span></a>“Musikale na wasiwasi mioyoni mwenu. Mukuluhireni Mulungu na mimi nami.   <span class="verse" id="V2">2&#160;</span>Kuko ariko Baba kuna makalo manji, kala k'akuna ningamwambira. Mimi ninenda nikamuthayarishire hat'u,   <span class="verse" id="V3">3&#160;</span><a href="#FN2" class="notemark"><span class="popup">14:3 12:26</span></a>na nichendamuthayarishira hat'u, nindakudza kaheri nimuhale ili ho nindihokala mimi, nanwi mukale haho.   <span class="verse" id="V4">4&#160;</span>Munamanya ngira ya kuko nendako.”   </div><div class='p'> <span class="verse" id="V5">5&#160;</span><a href="#FN3" class="notemark"><span class="popup">14:5 T'omasi: 20:24</span></a>Ndo T'omasi akimuza akiamba, “Bwana k'ahumanya ko wendako, hunadimadze kumanya ngira ya kufika kuko?”   </div><div class='p'> <span class="verse" id="V6">6&#160;</span><a href="#FN4" class="notemark"><span class="popup">14:6 Aebu 10:20</span></a>Bai Jesu akimudzigidzya akiamba, “Mimi ndimi ngira, ndimi ujeri na ndimi uzima, k'akuna adimaye kudza kwa Baba asihokirira kwangu.   <span class="verse" id="V7">7&#160;</span><a href="#FN5" class="notemark"><span class="popup">14:7 8:19</span></a>Bai kwa kukala unanimanya, undamumanya ye Baba naye na kuandzira vivi, unamumanya na udzamona.”   </div><div class='p'> <span class="verse" id="V8">8&#160;</span>Filipu akimwamba, “Bwana, fwanyese ye Baba naswi fundathosheka.”   <span class="verse" id="V9">9&#160;</span><a href="#FN6" class="notemark"><span class="popup">14:9 12:45</span></a>Jesu akiamba, “Nidzakala hamwenga nanwi nyosi muda wosi uu, kidza k'unimanya Filipu? Ye adziyenona mimi adzamona Baba. Kwanoni unaamba, ‘Fanyese Baba?’   <span class="verse" id="V10">10&#160;</span><a href="#FN7" class="notemark"><span class="popup">14:10 3:35</span></a>Vidze k'ukuluhira Filipu kukala mimi ni ndani ya Baba na Baba a ndani yangu? Go maneno ninenago k'agala kwangu. Ye Baba ariye ndani yangu anahenda kazize.   <span class="verse" id="V11">11&#160;</span><a href="#FN8" class="notemark"><span class="popup">14:11 5:18, 36; 10:37-38</span></a>Kuluhirani kukala mimi ni ndani ya Baba na Baba a ndani yangu. Kala sozho, kuluhirani kwa ut'u wa yo miujiza nihendayo.   <span class="verse" id="V12">12&#160;</span>Ninamwambira ujeri ye anikuluhiraye andahenda kazi nizihendazo mimi, na andahenda hatha zaidhi ya zizi, kwa kukala ninenda kwa Baba.   <span class="verse" id="V13">13&#160;</span><a href="#FN9" class="notemark"><span class="popup">14:13 15:16; 17:1</span></a>Na nindahenda chochosi mundichomala kwa dzina rangu, ili ishima ya Baba ioneke kukirira na ye Mwana.   <span class="verse" id="V14">14&#160;</span>Mukivoya kit'u chochosi kwa dzina rangu nindakihenda.”   </div><div class='s'>Ahadi ya Roho Mweri </div> <div class='p'> <span class="verse" id="V15">15&#160;</span><a href="#FN10" class="notemark"><span class="popup">14:15 14:21, 23; 15:10; 1 Joh 5:3; 2 Joh 6</span></a>“Mukinihendza mundagwira malagizo gangu.   <span class="verse" id="V16">16&#160;</span><a href="#FN11" class="notemark"><span class="popup">14:16 7:39; 14:26; 15:26; 16:7, 13; 20:22; 1 Joh 3:24; 4:13; Mahe 1:4; 2:4</span></a>Nami nichenda nindamuvoya Baba amurehere Mwavizi. Iye akidza andakala nanwi kare na kare.   <span class="verse" id="V17">17&#160;</span><a href="#FN12" class="notemark"><span class="popup">14:17 1 Akor 2:10-16</span></a>Iye nde Roho aung'azaye ujeri, ambaye at'u a urumwengu k'amadima kumuhokera, kwa kukala k'amamona na k'amamumanya. Ela ninwi munamumanya kwa kukala anakala hamwenga nanwi na andakala ndani mwenu.   </div><div class='p'> <span class="verse" id="V18">18&#160;</span>Sindamuricha h'akiyenu dza here ana k'iya, nindamudzirira.   <span class="verse" id="V19">19&#160;</span><a href="#FN13" class="notemark"><span class="popup">14:19 16:16; 8:14</span></a>Ndani za muda muchache urumwengu k'aundanona kaheri, ela ninwi mundanona, na kwa kukala nina uzima, ninwi nanwi mundakala nawo.   <span class="verse" id="V20">20&#160;</span><a href="#FN14" class="notemark"><span class="popup">14:20 5:18</span></a>Siku iyo ikifika, mundamanya kukala mimi ni ndani ya Baba na kwamba ninwi mu ndani yangu na mimi ni ndani yenu.   <span class="verse" id="V21">21&#160;</span><a href="#FN15" class="notemark"><span class="popup">14:21 14:15</span></a>Iye adzifundishaye malagizo gangu na kugagwira be nde anihendzaye jeri, nami nindamuhendza na nindadzimanyisa kwakwe. Na iye anihendzaye andahendzwa ni Baba.”   </div><div class='p'> <span class="verse" id="V22">22&#160;</span>Kwereko na mwanafundzi ariyeifwa Juda naye, (ela yuyu si yuyahu Isikariote). Mwanafundzi yuyu akimwamba Jesu, “Bwana unamala kudzimanyisa kwehu, ela si kwa urumwengu?”   <span class="verse" id="V23">23&#160;</span><a href="#FN16" class="notemark"><span class="popup">14:23 Ugun 3:20</span></a>Jesu akiamba, “Iye anihendzaye andagwira malagizo gangu. Naye Baba andamuhendza, na mimi na Baba hundamudzirira na kuhenda makalo naye siku zosi.   <span class="verse" id="V24">24&#160;</span><a href="#FN17" class="notemark"><span class="popup">14:24 7:16</span></a>Iye asiyenihendza, k'agwira malagizo gangu bule. Uv̱oro mudziousikira si wangu, ela ula kwa Baba ariyenihuma.   </div><div class='p'> <span class="verse" id="V25">25&#160;</span>“Nidzamwambira maut'u gaga gosi vivi hucherezho hosini.   <span class="verse" id="V26">26&#160;</span><a href="#FN18" class="notemark"><span class="popup">14:26 14:16</span></a>Ela iye Mwavizi, iye Roho Mweri kidza, ambaye Baba andamureha kwa dzina rangu, andamufundisha na kumukumbukiza gosi nirigomwambira.   <span class="verse" id="V27">27&#160;</span><a href="#FN19" class="notemark"><span class="popup">14:27 16:33; 20:19, 21</span></a>Ninamup'a dheri, na dheri rangu si here riro ra urumwengu umup'azho. Musikale na wasiwasi na musogohe.   <span class="verse" id="V28">28&#160;</span><a href="#FN20" class="notemark"><span class="popup">14:28 8:14</span></a>Mudzanisikira nikimwambira, ‘Ninenda, ela nindakudza kaheri kwenu.’ Kalaho munanihendza mukafwahirwa kwa kukala ninenda kwa Baba, kwani iye ni mubomu kuriko mimi.   <span class="verse" id="V29">29&#160;</span><a href="#FN21" class="notemark"><span class="popup">14:29 13:19</span></a>Sirikizani! Nidzamwambira kimbere kukala maut'u gaga gandahendeka, ili gakihendeka mudime kukuluhira.   <span class="verse" id="V30">30&#160;</span><a href="#FN22" class="notemark"><span class="popup">14:30 12:31</span></a>Vikara nina wakathi muchache sana wa kunena nanwi, kwa kukala muthawali wa urumwengu uu anadza. Naye k'ana wadimi dzulu zangu,   <span class="verse" id="V31">31&#160;</span><a href="#FN23" class="notemark"><span class="popup">14:31 15:10; Math' 26:46</span></a>ela nikwamba nahenda gosi arigonilagiza Baba ili urumwengu umanye kukala ninamuhendza Baba. Ukani fwende.”   </div><ul class='tnav'>
<li><a href='index.htm'>Johana</a></li>
<li><a href='JHN13.htm'>&lt;</a></li>
<li><a href='JHN.htm'>14</a></li>
<li><a href='JHN15.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">14:1</a>
<span class="xo">14:1 </span><span class="xt">14:27</span></p>
<p class="x" id="FN2"><span class="notemark"></span><a class="notebackref" href="#V3">14:3</a>
<span class="xo">14:3 </span><span class="xt">12:26</span></p>
<p class="f" id="FN3"><span class="notemark"></span><a class="notebackref" href="#V5">14:5</a>
<span class="fr">14:5 </span><span class="ft">T'omasi: 20:24</span></p>
<p class="x" id="FN4"><span class="notemark"></span><a class="notebackref" href="#V6">14:6</a>
<span class="xo">14:6 </span><span class="xt">Aebu 10:20</span></p>
<p class="x" id="FN5"><span class="notemark"></span><a class="notebackref" href="#V7">14:7</a>
<span class="xo">14:7 </span><span class="xt">8:19</span></p>
<p class="x" id="FN6"><span class="notemark"></span><a class="notebackref" href="#V9">14:9</a>
<span class="xo">14:9 </span><span class="xt">12:45</span></p>
<p class="x" id="FN7"><span class="notemark"></span><a class="notebackref" href="#V10">14:10</a>
<span class="xo">14:10 </span><span class="xt">3:35</span></p>
<p class="x" id="FN8"><span class="notemark"></span><a class="notebackref" href="#V11">14:11</a>
<span class="xo">14:11 </span><span class="xt">5:18, 36; 10:37-38</span></p>
<p class="x" id="FN9"><span class="notemark"></span><a class="notebackref" href="#V13">14:13</a>
<span class="xo">14:13 </span><span class="xt">15:16; 17:1</span></p>
<p class="x" id="FN10"><span class="notemark"></span><a class="notebackref" href="#V15">14:15</a>
<span class="xo">14:15 </span><span class="xt">14:21, 23; 15:10; 1 Joh 5:3; 2 Joh 6</span></p>
<p class="x" id="FN11"><span class="notemark"></span><a class="notebackref" href="#V16">14:16</a>
<span class="xo">14:16 </span><span class="xt">7:39; 14:26; 15:26; 16:7, 13; 20:22; 1 Joh 3:24; 4:13; Mahe 1:4; 2:4</span></p>
<p class="x" id="FN12"><span class="notemark"></span><a class="notebackref" href="#V17">14:17</a>
<span class="xo">14:17 </span><span class="xt">1 Akor 2:10-16</span></p>
<p class="x" id="FN13"><span class="notemark"></span><a class="notebackref" href="#V19">14:19</a>
<span class="xo">14:19 </span><span class="xt">16:16; 8:14</span></p>
<p class="x" id="FN14"><span class="notemark"></span><a class="notebackref" href="#V20">14:20</a>
<span class="xo">14:20 </span><span class="xt">5:18</span></p>
<p class="x" id="FN15"><span class="notemark"></span><a class="notebackref" href="#V21">14:21</a>
<span class="xo">14:21 </span><span class="xt">14:15</span></p>
<p class="x" id="FN16"><span class="notemark"></span><a class="notebackref" href="#V23">14:23</a>
<span class="xo">14:23 </span><span class="xt">Ugun 3:20</span></p>
<p class="x" id="FN17"><span class="notemark"></span><a class="notebackref" href="#V24">14:24</a>
<span class="xo">14:24 </span><span class="xt">7:16</span></p>
<p class="x" id="FN18"><span class="notemark"></span><a class="notebackref" href="#V26">14:26</a>
<span class="xo">14:26 </span><span class="xt">14:16</span></p>
<p class="x" id="FN19"><span class="notemark"></span><a class="notebackref" href="#V27">14:27</a>
<span class="xo">14:27 </span><span class="xt">16:33; 20:19, 21</span></p>
<p class="x" id="FN20"><span class="notemark"></span><a class="notebackref" href="#V28">14:28</a>
<span class="xo">14:28 </span><span class="xt">8:14</span></p>
<p class="x" id="FN21"><span class="notemark"></span><a class="notebackref" href="#V29">14:29</a>
<span class="xo">14:29 </span><span class="xt">13:19</span></p>
<p class="x" id="FN22"><span class="notemark"></span><a class="notebackref" href="#V30">14:30</a>
<span class="xo">14:30 </span><span class="xt">12:31</span></p>
<p class="x" id="FN23"><span class="notemark"></span><a class="notebackref" href="#V31">14:31</a>
<span class="xo">14:31 </span><span class="xt">15:10; Math' 26:46</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

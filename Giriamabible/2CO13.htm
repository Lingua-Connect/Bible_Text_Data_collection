<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 2 Akorintho 13</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 Akorintho</a></li>
<li><a href='2CO12.htm'>&lt;</a></li>
<li><a href='2CO.htm'>13</a></li>
<li><a href='GAL01.htm'>&gt;</a></li>
</ul>
<div class="main">
 
<div class='chapterlabel' id="V0"> 13</div><div class='s'>Maut'u ga mwisho-mwisho </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">13:1 12:14; Kumbu 19:15; Math' 18:16; 1 T'imo 5:19</span></a>Ii ni mara yangu ya hahu kudzamulola, na kila neno rindatoswa ni ushahidhi wa at'u airi hedu ahahu.   <span class="verse" id="V2">2&#160;</span><a href="#FN2" class="notemark"><span class="popup">13:2 1:23; 10:11; 12:20; 13:10</span></a>Wakathi nirihokudza kwenu mara ya hiri, naaonya aryahu at'u mariohenda dambi hangu kapindi hamwenga na o angine osi. Na vivi kuko siko, ela ninamuonya kaheri dza zho nirizhomuonya wakathi uwo kukala nikidza kaheri, sindaaonera mbazi bule.   <span class="verse" id="V3">3&#160;</span>Kwa kukala munamala muhakikishe chamba Masihi ananena kukirira kwangu jeri, be mundazhona. Masihi si munyonge kwenu ninwi, mana nguvuze zinahenda kazi ndani zenu.   <span class="verse" id="V4">4&#160;</span><a href="#FN3" class="notemark"><span class="popup">13:4 12:9-10; 1 Akor 1:25; Afil 2:7-8</span></a>Ingahokala Masihi wasulubiwa kahi za unyonge, vivi anaishi kwa nguvu za Mulungu. Na siswi naswi fu anyonge kahi za iye, ela kwenu ninwi fundaishi hamwenga naye kwa nguvu za Mulungu.   </div><div class='p'> <span class="verse" id="V5">5&#160;</span>H'aya dzipimeni enye kala mu kahi za ro kuluhiro jeri. Hedu k'amumanya kukala Jesu Masihi a ndani zenu? Kala k'a ndani zenu be mutihani mudzagonya kare kuugwa.   <span class="verse" id="V6">6&#160;</span>Ninakuluhira mundamanya kukala siswi fwaukira wo mutihani.   <span class="verse" id="V7">7&#160;</span>Bai vivi funamuvoya Mulungu ili kwamba musihende ut'u uwi wowosi. Na k'afuhenda vizho ili fuonekane kukala fwagonya kare kupasishwa, hatha. Siswi funahenda vizho ili hatha siswi fukaonewa kukala fudzagwa kidza nwi muhende madzo vizho.   <span class="verse" id="V8">8&#160;</span>Mana siswi k'afudima kuhenda ut'u wowosi kinyume na ujeri, ela kila furihendaro hunarihenda kwa ut'u wa wo ujeri.   <span class="verse" id="V9">9&#160;</span>Kwani siswi nikukala na furaha wakathi fukikala fu anyonge, nwi muna nguvu. Mana fuvoyazho ni kukala muimarike.   <span class="verse" id="V10">10&#160;</span><a href="#FN4" class="notemark"><span class="popup">13:10 13:2; 10:8; 1 Akor 4:21</span></a>Mimi ninandhika baruwa ii nikikala si hamwenga nanwi bule, ili nikidza kuko nisilazimike kudzakala mukali kwenu kwa kuhumira wadimi niriwo nawo. Kwani wadimi uwo naugerwa ni Bwana na ni wa kujenga si wa kuvomola bule.   <span class="verse" id="V11">11&#160;</span><a href="#FN5" class="notemark"><span class="popup">13:11 Joh 14:27; Arum 15:33; 1 Akor 7:15; Aefe 6:23; Afil 4:9; 1 Ath'es 5:23; 2 Ath'es 3:16; Aebu 13:20; 1 P'et 5:14</span></a>Mwisho ndugu zangu, kalani na raha na muimarike. Geranani moyo na mukale kit'u kimwenga. Ishini na dheri kahi zenu. Na dzulu ya gago Mulungu wa mahendzo na dheri andakala hamwenga nanwi.   <span class="verse" id="V12">12&#160;</span><a href="#FN6" class="notemark"><span class="popup">13:12 1 Akor 16:20</span></a>Lamusanani kwa kudonerana kahi za ueri.   <span class="verse" id="V13">13&#160;</span><a href="#FN7" class="notemark"><span class="popup">13:13 Mar 13:11; Arum 8:26, 39; Agal 6:18</span></a>Mudzalamuswa ni aeri osini kuku.   <span class="verse" id="V14">14&#160;</span>Nema ya Bwana Jesu Masihi, na mahendzo ga Mulungu, na ungara wa Roho Mweri; navikale hamwenga nanwi nyosini.  </div><ul class='tnav'>
<li><a href='index.htm'>2 Akorintho</a></li>
<li><a href='2CO12.htm'>&lt;</a></li>
<li><a href='2CO.htm'>13</a></li>
<li><a href='GAL01.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">13:1</a>
<span class="xo">13:1 </span><span class="xt">12:14; Kumbu 19:15; Math' 18:16; 1 T'imo 5:19</span></p>
<p class="x" id="FN2"><span class="notemark"></span><a class="notebackref" href="#V2">13:2</a>
<span class="xo">13:2 </span><span class="xt">1:23; 10:11; 12:20; 13:10</span></p>
<p class="x" id="FN3"><span class="notemark"></span><a class="notebackref" href="#V4">13:4</a>
<span class="xo">13:4 </span><span class="xt">12:9-10; 1 Akor 1:25; Afil 2:7-8</span></p>
<p class="x" id="FN4"><span class="notemark"></span><a class="notebackref" href="#V10">13:10</a>
<span class="xo">13:10 </span><span class="xt">13:2; 10:8; 1 Akor 4:21</span></p>
<p class="x" id="FN5"><span class="notemark"></span><a class="notebackref" href="#V11">13:11</a>
<span class="xo">13:11 </span><span class="xt">Joh 14:27; Arum 15:33; 1 Akor 7:15; Aefe 6:23; Afil 4:9; 1 Ath'es 5:23; 2 Ath'es 3:16; Aebu 13:20; 1 P'et 5:14</span></p>
<p class="x" id="FN6"><span class="notemark"></span><a class="notebackref" href="#V12">13:12</a>
<span class="xo">13:12 </span><span class="xt">1 Akor 16:20</span></p>
<p class="x" id="FN7"><span class="notemark"></span><a class="notebackref" href="#V13">13:13</a>
<span class="xo">13:13 </span><span class="xt">Mar 13:11; Arum 8:26, 39; Agal 6:18</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

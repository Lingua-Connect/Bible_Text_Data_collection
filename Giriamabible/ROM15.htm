<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Arumi 15</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Arumi</a></li>
<li><a href='ROM14.htm'>&lt;</a></li>
<li><a href='ROM.htm'>15</a></li>
<li><a href='ROM16.htm'>&gt;</a></li>
</ul>
<div class="main">
 
<div class='chapterlabel' id="V0"> 15</div><div class='s'>Afwahizeni andziyenu, simaleni kudzifwahiza enye </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">15:1-2 14:1-2; 1 Akor 8:1-2; 10:23-24</span></a>Siswi furio funa kuluhiro ridzirokumala, nafuavumirire na kuaviza aryahu enye kuluhiro tsanga kahi za utsanga wao, fusidzifwahize enye thu.   <span class="verse" id="V2">2&#160;</span>Kila mumwenga wehu naamufwahize mwandziwe, na kumujenga kahi za kuluhirore. Kila hundiromuhendera mwandziwehu nafurihende kwa faidhaye iye, si kwa faidha yehu.   <span class="verse" id="V3">3&#160;</span><a href="#FN2" class="notemark"><span class="popup">15:3 Zabu 69:9</span></a>Kwani Masihi k'adzifwahizire mwenye bule, wahenda here Maoro gaambazho. Mana Maoro ganaamba, “Ko kav̱udhye urikohenderwa ni o at'u a kav̱udhye, vivi be kadzanigwerera mimi.”   <span class="verse" id="V4">4&#160;</span><a href="#FN3" class="notemark"><span class="popup">15:4 1 Akor 10:11; 2 T'imo 3:16</span></a>Na Maoro gosi garigoorwa hangu kapindi ganahufundisha, na kufup'a moyo ili kwamba fudime kuthariza vilagane zha Mulungu kwa kuvumirira na kwa th'amaa.   <span class="verse" id="V5">5&#160;</span><a href="#FN4" class="notemark"><span class="popup">15:5 12:16; Afil 2:2-5</span></a>Mulungu afup'aye moyo na kuvumirira, naamuhendye muishi na dheri kahikahi zenu here Masihi Jesu ahendzazho.   <span class="verse" id="V6">6&#160;</span>Na vizho vindamuhendya mudime kumulika Mulungu, Babaye Bwana wehu Jesu Masihi kwa umwenga.   </div><div class='p'> <span class="verse" id="V7">7&#160;</span><a href="#FN5" class="notemark"><span class="popup">15:7 14:1</span></a>Karibishanani dza viryahu Masihi arizhomukaribisha ninwi. Na vizho vindamup'a nguma Mulungu.   <span class="verse" id="V8">8&#160;</span><a href="#FN6" class="notemark"><span class="popup">15:8 Math' 15:24; Mahe 3:25-26</span></a>Ninamwambira kukala Masihi wakudzaahumikira Ayahudi ili aanyese kukala Mulungu ni mujeri, kidza viryahu vilagane zha Mulungu arizhoalaga akare ao, vipate kuthimira.   <span class="verse" id="V9">9&#160;</span><a href="#FN7" class="notemark"><span class="popup">15:9 2 Samw 22:50; Zabu 18:49; 11:30</span></a>Vivi wavihenda ili at'u mario si Ayahudi nao makamup'e nguma Mulungu kwa zo mbazi za kwakwe. Kwani Maoro ganaamba,  </div><div class='q'>“Bai, nindakulika na kukuimbira  </div><div class='q2'>kahikahi za at'u mario si Ayahudi.”   </div><div class='m'> <span class="verse" id="V10">10&#160;</span><a href="#FN8" class="notemark"><span class="popup">15:10 Kumbu 32:43</span></a>Kidza gananena kaheri na kuamba,  </div><div class='q'>“H'enwi at'u murio k'amu Ayahudi,  </div><div class='q2'>fwahirwani hamwenga na at'u a Mulungu.”   </div><div class='m'> <span class="verse" id="V11">11&#160;</span><a href="#FN9" class="notemark"><span class="popup">15:11 Zabu 117:1</span></a>Na gago vizho gananena kaheri na kuamba,  </div><div class='q'>“H'enwi at'u murio k'amu Ayahudi, mulikeni Bwana,  </div><div class='q2'>mukunyeni h'enwi k'olo zosi za urumwenguni.”   </div><div class='m'> <span class="verse" id="V12">12&#160;</span><a href="#FN10" class="notemark"><span class="popup">15:12 Isa 11:10</span></a>Na kidza, nabii Isaya naye anaamba,  </div><div class='q'>“Kundambola mut'u kahi za nyumba ya Jese,  </div><div class='q2'>andakudzaathawala at'u mario si Ayahudi,  </div><div class='q'>na th'amaa yao yosi indakala kwakwe iye.”   </div><div class='m'> <span class="verse" id="V13">13&#160;</span><a href="#FN11" class="notemark"><span class="popup">15:13 5:1-2; 8:14-16, 24-28; 12:12</span></a>Bai Mulungu ahup'aye tumaini naamup'e furaha na dheri kahi za kumukuluhira kwenu. Vivi navikale ili kwamba kukirira na nguvu za Roho Mweri th'amaa yenu ikaze kukala nyinji.   </div><div class='s'>Ut'u uriwomuhendya P'aulo andhike baruwa ii </div> <div class='p'> <span class="verse" id="V14">14&#160;</span>Ndugu zangu, mimi mwenye be nina hakika kukala mu at'u adzo sana, kidza maut'u gaga nidzigoganena munagamanyat'o sana hatha munadima kufundishana enye kwa enye.   <span class="verse" id="V15">15&#160;</span><a href="#FN12" class="notemark"><span class="popup">15:15-16 1:5</span></a>Ela kuna maut'u mangine nidzigogandhika lwazu-lwazu ili nimukumbukize. Na vivi nidzavihenda kwa iyo nema ariyonijalia Mulungu,   <span class="verse" id="V16">16&#160;</span><a href="#FN13" class="notemark"><span class="popup">15:16 Afil 2:17</span></a>ya kunihendya nikale muhumiki wa Masihi Jesu kahi za at'u mario si Ayahudi. Ninamuhendera kazi here mulombi wa wo Uv̱oro Udzo wa Mulungu, ili ao at'u mario si Ayahudi madime kukala sadaka idziyotsuswa ni Roho Mweri, na kukubaliwa ni Mulungu.   <span class="verse" id="V17">17&#160;</span>Kwa vizho kahi za Masihi Jesu, nina sababu ya kunyeth'era yo kazi yangu nimuhenderayo Mulungu.   <span class="verse" id="V18">18&#160;</span><a href="#FN14" class="notemark"><span class="popup">15:18 2 Akor 3:5</span></a>Sindadima kunena dzulu za ut'u wowosi ungine, isihokala zho Masihi arizhothimiza kukirira kwangu. Kwani, Masihi waahendya at'u mario si Ayahudi mamutii Mulungu, kukirira na maneno na mahendo gangu,   <span class="verse" id="V19">19&#160;</span><a href="#FN15" class="notemark"><span class="popup">15:19 Mar 16:17; 2 Akor 12:12</span></a>na kukirira kwa nguvu za miujiza, na nguvu za Roho Mweri. Nami wo Uv̱oro Udzo wa Masihi be nauhubiri kamare. Mana nadengereka kula Jerusalemu hatha Iluriko kuhubiri Uv̱oro Udzo thu.   <span class="verse" id="V20">20&#160;</span><a href="#FN16" class="notemark"><span class="popup">15:20 1 Akor 3:10-12; 2 Akor 10:15-16</span></a>Na siku zosi, lengo rangu were ni kuhubiri Uv̱oro Udzo kwa at'u mario were k'amadzangwe kusikira dzina ra Masihi. Mana nere ts'endzi kujenga dzulu za musinji wa mut'u mungine.   <span class="verse" id="V21">21&#160;</span><a href="#FN17" class="notemark"><span class="popup">15:21 Isa 52:15</span></a>Kwani Maoro ganaamba,  </div><div class='q'>“Aryahu mario k'amadzambirwa dzulu za kwakwe,  </div><div class='q2'>mandaona;  </div><div class='q'>Na aryahu mario k'amadzasikira dzulu za kwakwe,  </div><div class='q2'>mandang'alirwa.”   </div><div class='s'>Mipango ya P'aulo </div> <div class='p'> <span class="verse" id="V22">22&#160;</span><a href="#FN18" class="notemark"><span class="popup">15:22-24 1:9-13</span></a>Na kuku kudengereka be ndo sababu iriyo wakathi munji idzakala ikinithiza kudza ko kwenu.   <span class="verse" id="V23">23&#160;</span>Ela kwa kukala yo kazi ya kuhubiri wo Uv̱oro Udzo upande uu naigonya, na zho zha kukala nidzakala nikithamani kudza ko kwenu kwa miaka minji,   <span class="verse" id="V24">24&#160;</span>ninaona vivi nindakudza. Nindakira na kuko kwenu wakathi nindihokala ninenda Sipania, haho ndiho fundihoonana. Ninahendza nidze nimulamuse na hufwahirwe hamwenga kwa muda mufuti, gonya munavize kwenda ko Sipania.   <span class="verse" id="V25">25&#160;</span><a href="#FN19" class="notemark"><span class="popup">15:25 Mahe 19:21; 20:22; 24:17</span></a>Ela vivi kare be ninenda Jerusalemu nikaahirikire musadha at'u a Mulungu.   <span class="verse" id="V26">26&#160;</span><a href="#FN20" class="notemark"><span class="popup">15:26 1 Akor 16:1; 2 Akor 8–9; Agal 2:10</span></a>Kwani at'u a makanisa ga Mak'edonia na Akaia, maona ni vidzo kutsanga p'esa kwa ut'u wa o at'u a Mulungu mario ni masikini kuko Jerusalemu.   <span class="verse" id="V27">27&#160;</span><a href="#FN21" class="notemark"><span class="popup">15:27 1 Akor 9:11</span></a>At'u ao mahenda vizho kwa kuhendza kwao enye. Ela hatha hamwenga na vizho vinaav̱irya maavize o masikini kuko, kwa kukala, o at'u mario si Ayahudi, mapata baraka za kiroho kukirira na o Ayahudi. Kwa vizho ao nao manav̱irya maavize o Ayahudi kwa kuap'a vit'u.   <span class="verse" id="V28">28&#160;</span>Bai, nikikala nidzagonya kwenda Jerusalemu na kuap'a o at'u a Mulungu zo p'esa zosi marizotsangirwa, nindafunga charo cha kwenda Sipania, ela bai nindakira na ko kwenu kwandza.   <span class="verse" id="V29">29&#160;</span>Nami ninamanya kamare kukala nikidza kuko nindamurehera baraka nyinji za Masihi.   </div><div class='p'> <span class="verse" id="V30">30&#160;</span><a href="#FN22" class="notemark"><span class="popup">15:30 2 Akor 1:11; Aefe 6:18-19; Akol 4:3; 2 Ath'es 3:1-2</span></a>Vikara ndugu zangu, ninamuvoya sana kwa dzina ra Bwana wehu Jesu Masihi na kwa mahendzo garefwago ni Roho Mweri, musite kuvoya Mulungu hamwenga nami.   <span class="verse" id="V31">31&#160;</span><a href="#FN23" class="notemark"><span class="popup">15:31 Mahe 21:10-11; 1 Ath'es 2:14-15</span></a>Nivoyerani sana ili kwamba Mulungu akadime kunithizha na ao Ayahudi masiokuluhira kuko jimbo ra Judea, na ili o at'u a Mulungu ko Jerusalemu makadime kuhokera yo huduma yangu.   <span class="verse" id="V32">32&#160;</span><a href="#FN24" class="notemark"><span class="popup">15:32 1:7</span></a>Bai nikigonya vizho, Mulungu ahendzaho nindakudzamulamusa. Nindahenda raha sana nikidzaoya hamwenga nanwi.   <span class="verse" id="V33">33&#160;</span><a href="#FN25" class="notemark"><span class="popup">15:33 1 Ath'es 5:23</span></a>Mulungu arehaye dheri naakale hamwenga nanwi nyosi. H'aami.   </div><ul class='tnav'>
<li><a href='index.htm'>Arumi</a></li>
<li><a href='ROM14.htm'>&lt;</a></li>
<li><a href='ROM.htm'>15</a></li>
<li><a href='ROM16.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">15:1</a>
<span class="xo">15:1-2 </span><span class="xt">14:1-2; 1 Akor 8:1-2; 10:23-24</span></p>
<p class="x" id="FN2"><span class="notemark"></span><a class="notebackref" href="#V3">15:3</a>
<span class="xo">15:3 </span><span class="xt">Zabu 69:9</span></p>
<p class="x" id="FN3"><span class="notemark"></span><a class="notebackref" href="#V4">15:4</a>
<span class="xo">15:4 </span><span class="xt">1 Akor 10:11; 2 T'imo 3:16</span></p>
<p class="x" id="FN4"><span class="notemark"></span><a class="notebackref" href="#V5">15:5</a>
<span class="xo">15:5 </span><span class="xt">12:16; Afil 2:2-5</span></p>
<p class="x" id="FN5"><span class="notemark"></span><a class="notebackref" href="#V7">15:7</a>
<span class="xo">15:7 </span><span class="xt">14:1</span></p>
<p class="x" id="FN6"><span class="notemark"></span><a class="notebackref" href="#V8">15:8</a>
<span class="xo">15:8 </span><span class="xt">Math' 15:24; Mahe 3:25-26</span></p>
<p class="x" id="FN7"><span class="notemark"></span><a class="notebackref" href="#V9">15:9</a>
<span class="xo">15:9 </span><span class="xt">2 Samw 22:50; Zabu 18:49; 11:30</span></p>
<p class="x" id="FN8"><span class="notemark"></span><a class="notebackref" href="#V10">15:10</a>
<span class="xo">15:10 </span><span class="xt">Kumbu 32:43</span></p>
<p class="x" id="FN9"><span class="notemark"></span><a class="notebackref" href="#V11">15:11</a>
<span class="xo">15:11 </span><span class="xt">Zabu 117:1</span></p>
<p class="x" id="FN10"><span class="notemark"></span><a class="notebackref" href="#V12">15:12</a>
<span class="xo">15:12 </span><span class="xt">Isa 11:10</span></p>
<p class="x" id="FN11"><span class="notemark"></span><a class="notebackref" href="#V13">15:13</a>
<span class="xo">15:13 </span><span class="xt">5:1-2; 8:14-16, 24-28; 12:12</span></p>
<p class="x" id="FN12"><span class="notemark"></span><a class="notebackref" href="#V15">15:15</a>
<span class="xo">15:15-16 </span><span class="xt">1:5</span></p>
<p class="x" id="FN13"><span class="notemark"></span><a class="notebackref" href="#V16">15:16</a>
<span class="xo">15:16 </span><span class="xt">Afil 2:17</span></p>
<p class="x" id="FN14"><span class="notemark"></span><a class="notebackref" href="#V18">15:18</a>
<span class="xo">15:18 </span><span class="xt">2 Akor 3:5</span></p>
<p class="x" id="FN15"><span class="notemark"></span><a class="notebackref" href="#V19">15:19</a>
<span class="xo">15:19 </span><span class="xt">Mar 16:17; 2 Akor 12:12</span></p>
<p class="x" id="FN16"><span class="notemark"></span><a class="notebackref" href="#V20">15:20</a>
<span class="xo">15:20 </span><span class="xt">1 Akor 3:10-12; 2 Akor 10:15-16</span></p>
<p class="x" id="FN17"><span class="notemark"></span><a class="notebackref" href="#V21">15:21</a>
<span class="xo">15:21 </span><span class="xt">Isa 52:15</span></p>
<p class="x" id="FN18"><span class="notemark"></span><a class="notebackref" href="#V22">15:22</a>
<span class="xo">15:22-24 </span><span class="xt">1:9-13</span></p>
<p class="x" id="FN19"><span class="notemark"></span><a class="notebackref" href="#V25">15:25</a>
<span class="xo">15:25 </span><span class="xt">Mahe 19:21; 20:22; 24:17</span></p>
<p class="x" id="FN20"><span class="notemark"></span><a class="notebackref" href="#V26">15:26</a>
<span class="xo">15:26 </span><span class="xt">1 Akor 16:1; 2 Akor 8–9; Agal 2:10</span></p>
<p class="x" id="FN21"><span class="notemark"></span><a class="notebackref" href="#V27">15:27</a>
<span class="xo">15:27 </span><span class="xt">1 Akor 9:11</span></p>
<p class="x" id="FN22"><span class="notemark"></span><a class="notebackref" href="#V30">15:30</a>
<span class="xo">15:30 </span><span class="xt">2 Akor 1:11; Aefe 6:18-19; Akol 4:3; 2 Ath'es 3:1-2</span></p>
<p class="x" id="FN23"><span class="notemark"></span><a class="notebackref" href="#V31">15:31</a>
<span class="xo">15:31 </span><span class="xt">Mahe 21:10-11; 1 Ath'es 2:14-15</span></p>
<p class="x" id="FN24"><span class="notemark"></span><a class="notebackref" href="#V32">15:32</a>
<span class="xo">15:32 </span><span class="xt">1:7</span></p>
<p class="x" id="FN25"><span class="notemark"></span><a class="notebackref" href="#V33">15:33</a>
<span class="xo">15:33 </span><span class="xt">1 Ath'es 5:23</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

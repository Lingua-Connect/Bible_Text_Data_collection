<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 1 Ath'esalonike 4</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 Ath'esalonike</a></li>
<li><a href='1TH03.htm'>&lt;</a></li>
<li><a href='1TH.htm'>4</a></li>
<li><a href='1TH05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>Maisha ga Amasihia gav̱iryazho kukala </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">4:1 2:13; Akol 1:10; 2 Ath'es 3:6</span></a>Ndugu zangu, neno ra mwisho nimalaro kumwambira ni riri: Ninwi munaishi maisha ga kumufwahiza Mulungu dza vizho furizhomufundisha siswi. Ela vivi bai hunamuvoya zhomu kahi za dzina ra Bwana Jesu muenderere kuishi maisha ga kumufwahiza Mulungu zaidhi na zaidhi kukira vizho muishizho vivi.   <span class="verse" id="V2">2&#160;</span>Kwani ninwi munagamanya gago furigomufundisha kwa wadimi wa Bwana Jesu.   <span class="verse" id="V3">3&#160;</span><a href="#FN2" class="notemark"><span class="popup">4:3 5:23; 1 Akor 6:13; Aebu 10:10</span></a>Mulungu anahendza mukale at'u aeri. Kwa vizho musizinge.   <span class="verse" id="V4">4&#160;</span>Kila mumwenga wenu ninwi alume ni amanye kudzizulia na wo mwiriwe,<a href="#FN3" class="notemark">*<span class="popup">4:4 Haha cho Kiyunani pia kinadima kumanisha kuhala muche.</span></a> kwa ngira ya ueri na ya ishima.   <span class="verse" id="V5">5&#160;</span>Si kwa kuhenda th'amaa mbii here at'u masiomumanya Mulungu mahendazho.   <span class="verse" id="V6">6&#160;</span>Kwa vizho, k'ahana cha mut'u kumukosera nduguye hedu kumwika ndiya kwa uzindzi. Kwani here furizhomwambira kimbere Bwana andamuadhibu mut'u dza vizho iye.   <span class="verse" id="V7">7&#160;</span><a href="#FN4" class="notemark"><span class="popup">4:7 4:3; 1 P'et 1:15-16</span></a>Kwani Mulungu k'afihire fuishi kikolo-kikolo, ela fuishi maisha maeri.   <span class="verse" id="V8">8&#160;</span><a href="#FN5" class="notemark"><span class="popup">4:8 1 Akor 6:19-20</span></a>Na kila andiyev̱udhya maadho gaga, k'amuv̱udhya mudamu, ela anamuv̱udhya iye Mulungu amugeraye Roho mweri wa kwakwe.   </div><div class='p'> <span class="verse" id="V9">9&#160;</span><a href="#FN6" class="notemark"><span class="popup">4:9 Jere 31:33-34; Agal 6:10; Aefe 5:2</span></a>Ela dzulu za maut'u ga kuhendzana kindugu, k'avimala ni mwandhikire bule. Mana Mulungu wamufundisha kare viryahu muv̱iryazho kuhendzana.   <span class="verse" id="V10">10&#160;</span><a href="#FN7" class="notemark"><span class="popup">4:10 2 Ath'es 3:4</span></a>Na kwandza vivi ndo muhendazho kwa o ndugu osini matoao kahi za jimbo ra Mak'edonia. Ela hamwenga na vizho, hunamukokot'era ndugu muenderere kuhendzana zaidhi na zaidhi.   <span class="verse" id="V11">11&#160;</span><a href="#FN8" class="notemark"><span class="popup">4:11 2:9; Aefe 4:28; 2 Ath'es 3:10, 12</span></a>Lengo renu narikale ni kuishi maisha mazizimu, mukilola maut'u genu enye na kuhenda kazi na kurya jasho renu, here hurizhomwambiriza ho nyuma.   <span class="verse" id="V12">12&#160;</span><a href="#FN9" class="notemark"><span class="popup">4:12 1 Akor 5:12-13; Akol 4:5</span></a>Kwa ngira ii k'amundamuremera mut'u yoyosi kwa mahitaji ga kwenu, na aryahu at'u mario k'amamumanya Mulungu nao mandamuishimu.   </div><div class='s'>Kuuya kwa Bwana Jesu </div> <div class='p'> <span class="verse" id="V13">13&#160;</span><a href="#FN10" class="notemark"><span class="popup">4:13-17 5:1-2; 1 Akor 15:51-52</span></a><a href="#FN11" class="notemark"><span class="popup">4:13 1 Akor 15:18-19; Aefe 2:12</span></a>Ndugu zangu, funamala mumanye ujeri dzulu za ao mariofwa, ili musikale na kigondzi dza here ao at'u mario k'amana th'amaa yoyosi marizho.   <span class="verse" id="V14">14&#160;</span><a href="#FN12" class="notemark"><span class="popup">4:14 Arum 14:9; 1 Akor 15:3-4, 12, 20</span></a>Kwa kukala siswi funakuluhira kukala Jesu wafwa na akifufuka. Na funakuluhira kukala andihouya iye Jesu, Mulungu andaareha hamwenga naye aryahu at'u osi mariofwa na were manamukuluhira Masihi.   <span class="verse" id="V15">15&#160;</span><a href="#FN13" class="notemark"><span class="popup">4:15 1 Akor 7:10, 25</span></a>Maut'u gaga funaganena kukirira kwa gago arigonena Bwana, kukala; andihouya Bwana, siswi furio moyo fundakwenda dzulu bada ya ao at'u mariofwa kuhuthangulia.   <span class="verse" id="V16">16&#160;</span><a href="#FN14" class="notemark"><span class="popup">4:16 1 Akor 15:23</span></a>Kwa kukala iye Bwana mwenye andathima kula mulunguni. Na andihokala anathima Mulungu andanena na mumiro mubomu. Mumiro wa malaika mubomu undasikirwa, na gunda ra Mulungu rindarira. At'u osi mariofwa kahi za Masihi mandafufuka na mbere.   <span class="verse" id="V17">17&#160;</span><a href="#FN15" class="notemark"><span class="popup">4:17 Joh 12:26; Arum 5:17; Afil 3:20</span></a>Badaye siswi fundiokala fu moyo wakathi uwo, fundakundzumanyika hamwenga na ao mandiokala madzafufuka, fumutsangire Bwana mainguni. Naswi fundakala hamwenga naye kare na kare.   <span class="verse" id="V18">18&#160;</span>Kwa vizho geranani moyo na gaga maneno gaga.   </div><ul class='tnav'>
<li><a href='index.htm'>1 Ath'esalonike</a></li>
<li><a href='1TH03.htm'>&lt;</a></li>
<li><a href='1TH.htm'>4</a></li>
<li><a href='1TH05.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">4:1</a>
<span class="xo">4:1 </span><span class="xt">2:13; Akol 1:10; 2 Ath'es 3:6</span></p>
<p class="x" id="FN2"><span class="notemark"></span><a class="notebackref" href="#V3">4:3</a>
<span class="xo">4:3 </span><span class="xt">5:23; 1 Akor 6:13; Aebu 10:10</span></p>
<p class="f" id="FN3"><span class="notemark">*</span><a class="notebackref" href="#V4">4:4</a>
<span class="fr">4:4 </span><span class="ft">Haha cho Kiyunani pia kinadima kumanisha kuhala muche.</span></p>
<p class="x" id="FN4"><span class="notemark"></span><a class="notebackref" href="#V7">4:7</a>
<span class="xo">4:7 </span><span class="xt">4:3; 1 P'et 1:15-16</span></p>
<p class="x" id="FN5"><span class="notemark"></span><a class="notebackref" href="#V8">4:8</a>
<span class="xo">4:8 </span><span class="xt">1 Akor 6:19-20</span></p>
<p class="x" id="FN6"><span class="notemark"></span><a class="notebackref" href="#V9">4:9</a>
<span class="xo">4:9 </span><span class="xt">Jere 31:33-34; Agal 6:10; Aefe 5:2</span></p>
<p class="x" id="FN7"><span class="notemark"></span><a class="notebackref" href="#V10">4:10</a>
<span class="xo">4:10 </span><span class="xt">2 Ath'es 3:4</span></p>
<p class="x" id="FN8"><span class="notemark"></span><a class="notebackref" href="#V11">4:11</a>
<span class="xo">4:11 </span><span class="xt">2:9; Aefe 4:28; 2 Ath'es 3:10, 12</span></p>
<p class="x" id="FN9"><span class="notemark"></span><a class="notebackref" href="#V12">4:12</a>
<span class="xo">4:12 </span><span class="xt">1 Akor 5:12-13; Akol 4:5</span></p>
<p class="x" id="FN10"><span class="notemark"></span><a class="notebackref" href="#V13">4:13</a>
<span class="xo">4:13-17 </span><span class="xt">5:1-2; 1 Akor 15:51-52</span></p>
<p class="x" id="FN11"><span class="notemark"></span><a class="notebackref" href="#V13">4:13</a>
<span class="xo">4:13 </span><span class="xt">1 Akor 15:18-19; Aefe 2:12</span></p>
<p class="x" id="FN12"><span class="notemark"></span><a class="notebackref" href="#V14">4:14</a>
<span class="xo">4:14 </span><span class="xt">Arum 14:9; 1 Akor 15:3-4, 12, 20</span></p>
<p class="x" id="FN13"><span class="notemark"></span><a class="notebackref" href="#V15">4:15</a>
<span class="xo">4:15 </span><span class="xt">1 Akor 7:10, 25</span></p>
<p class="x" id="FN14"><span class="notemark"></span><a class="notebackref" href="#V16">4:16</a>
<span class="xo">4:16 </span><span class="xt">1 Akor 15:23</span></p>
<p class="x" id="FN15"><span class="notemark"></span><a class="notebackref" href="#V17">4:17</a>
<span class="xo">4:17 </span><span class="xt">Joh 12:26; Arum 5:17; Afil 3:20</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

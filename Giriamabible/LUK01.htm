<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Luka 1</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Luka</a></li>
<li><a href='MRK16.htm'>&lt;</a></li>
<li><a href='LUK.htm'>1</a></li>
<li><a href='LUK02.htm'>&gt;</a></li>
</ul>
<div class="main">
 <div class='mt2'>Uv̱oro Udzo here arizhouora  </div><div class='mt'>LUKA  </div><div class='is'>Uthongodhyeri  </div><div class='ip'>Chuwo kiki cha Luka kinasumurira sana dzulu za maut'u mairi. Ra kwandza ni kwamba, mahendzo ga Mulungu ni kwa kila mut'u. Vivi ndo kuamba Mulungu anahendza kila mut'u. Ringine ni kwamba Jesu Masihi wakudza haha urumwenguni kwamba aokole kila mut'u. Kahi za chuwo kiki muna mafumbo garigo ganasumurira dzulu za mahendzo ga Mulungu. Mafumbo gago ni:  </div><div class='ili'>(i) Musamaria mudzo (10:25-37)  </div><div class='ili'>(ii) Fumbo ra ng'ondzi iriyongamika (15:1-7)  </div><div class='ili'>(iii) Fumbo ra mwana mwangamiki (15:11-32)  </div><div class='ip'>Kahi za zhuwo zhosi zha Uv̱oro Udzo, ni Luka h'akeye nde ariye anasumurira dzulu za viryahu Jesu arizhokwenda nyumbani kwa mut'u mumwenga ariye were ni muthozi wa kodi. Muthozi wa kodi yuyu were adzamenwa ni at'u jeri-jeri (19:1-10). Kidza Luka anasumurira dzulu za viryahu Jesu arizhomwambira yuyahu mwivi haryahu musalabani kukala kula siku iyo mandakala hamwenga ko p'ehoni (23:39-43).  </div><div class='ip'>Kahi za aori osi a Maoro ga kilagane kisha k'ahana ariye anamuhadza Roho Mweri k'ana nyinji kumushinda Luka. Kwa mufano kahi za 1:15 hunaona Roho Mweri anaambwa wakala a hamwenga na Johana Mubat'izaji hatha kabila k'adzazhalwa. Kahi za 1:35 hunaona ye malaika anamulaga Maryamu kukala Roho Mweri andakudza dzuluze. Roho yuyu vizho adzahadzwa kahi za 4:1, 14, 18, 10:21 na 11:13. Jesu wafundisha at'u kukala ye Roho Mweri ndo zawadi bomu kamare ambayo Mulungu nikumup'a mudamu.  </div><div class='iot'>Maut'u garigo mumu  </div><div class='io'>Sababu ya Luka kuora chuwo kiki 1:1-4  </div><div class='io'>Kuzhalwa kwa Johana Mubat'izaji kunatabiriwa 1:5-25  </div><div class='io'>Kuzhalwa kwa Jesu kunatabiriwa 1:26-38  </div><div class='io'>Maryamu anendamulamusa Elizabeth'i 1:39-56  </div><div class='io'>Kuzhalwa kwa Johana Mubat'izaji 1:57-66  </div><div class='io'>Kuzhalwa kwa Jesu 2:1-52  </div><div class='io'>Johana anahubiri na kubat'iza at'u 3:1-20  </div><div class='io'>Kubat'izwa kwa Jesu na kujezwakwe 3:21–4:13  </div><div class='io'>Jesu anaandza kuhenda kaziye ko Galilaya 4:14–9:50  </div><div class='io'>Jesu anenda Jerusalemu na anafundzie 9:51–19:27  </div><div class='io'>Wiki ya mwisho ya Jesu: Kugwirwakwe na kwalagwakwe 19:28–23:56  </div><div class='io'>Kufufuka kwa Jesu 24:1-12  </div><div class='io'>Jesu anaambolera anafundzie 24:13-49  </div><div class='io'>Jesu anenda dzulu mulunguni 24:50-53   
</div><div class='chapterlabel' id="V0"> 1</div><div class='p'> <span class="verse" id="V1">1&#160;</span>Kwa muheshimiwa Th'eofilo. At'u anji majeza here madimazho kundhika garyahu maut'u ambago gahendeka kahikahi zehu.   <span class="verse" id="V2">2&#160;</span>At'u ao maora go hurigoambirwa ni ao mashudhia a maut'u gaga na mario pia were ni alimu a wo Uv̱oro.   <span class="verse" id="V3">3&#160;</span><a href="#FN1" class="notemark"><span class="popup">1:3 Mahe 1:1</span></a>Kwa vizho muheshimiwa Th'eofilo, kwa kukala mimi mwenye nami navichunguza zhosi na nikivithuwa t'ot'ot'o kula chaho, naona ni vidzo nami nikuorere t'ot'ot'o here maut'u garizhokala,   <span class="verse" id="V4">4&#160;</span>kwamba udime kumanya ujeri wosi wa maut'u urigofundishwa.   </div><div class='s'>Kuzhalwa kwa Johana Mubat'izaji kunatabiriwa </div> <div class='p'> <span class="verse" id="V5">5&#160;</span><a href="#FN2" class="notemark"><span class="popup">1:5 Abija: 1 Nyaka 24:7-19</span></a>Bai wakathi muthawali Herode anathawala Judea, kwakala na mulombi ariyekala anaifwa Zakaria. Zakaria yuyu were anambola kahi za lukolo lwa kilombi lwa Abija. Muchewe were anaifwa Elizabeth'i kidza naye were anambola kahi za lukolo lwa kilombi lwa Haruni.   <span class="verse" id="V6">6&#160;</span>Osi airi, mut'u na muchewe were manaishi maisha ga kumufwahiza Mulungu, kidza were manazigwira amuri zosi na malagizo gosi ga Bwana hasiho kaila.   <span class="verse" id="V7">7&#160;</span>Ela ko were k'amana ahoho bule, kwani Elizabeth'i were ni t'asa, kidza visithoshe, osi airi were madzakala athumia jeri-jeri.   </div><div class='p'> <span class="verse" id="V8">8&#160;</span>Vikara siku mwenga Zakaria were anaenderera na kaziye ya ulombi mumo kahi za ro Hekalu. Jaore kahi za maut'u ga ulombi were ndo ririro isani kahi za wakathi uwo,   <span class="verse" id="V9">9&#160;</span><a href="#FN3" class="notemark"><span class="popup">1:9 Kumbo 30:7-8</span></a>Kwa vizho marihopiga k'ura<a href="#FN4" class="notemark">*<span class="popup">1:9 Kupiga k'ura kuku ni kuryahu kwa bahathi nasibu, si dza ziryahu k'ura za kutsagula vilongozi.</span></a> kulengana na adha rao, ikimugwerera Zakaria kwamba angire haryahu hat'u haeri kahi za ro Hekalu ra Bwana na afukize uvumba.   <span class="verse" id="V10">10&#160;</span>Vikara wakathi wa kufukiza uvumba urihofika, aryahu at'u angine osi makala manavoya ko ndze ya haryahu hat'u haeri.   <span class="verse" id="V11">11&#160;</span>Ndo hachambola malaika na akikala aungerere luhande lwa mukono wa kurya wa cho kijaja cha kufukizira uvumba.   <span class="verse" id="V12">12&#160;</span>K'uzhona zho Zakaria arihomona ye malaika wangalala na akikwatya kwadzalwa ni woga.   <span class="verse" id="V13">13&#160;</span><a href="#FN5" class="notemark"><span class="popup">1:13 1:60, 63</span></a>Kuona vizho, ye malaika akimwamba Zakaria, “Usogohe Zakaria! Kwani Mulungu adzasikira mavoyogo. Mucheo Elizabeth'i andakuzhalira muthana na undamwiha Johana.   <span class="verse" id="V14">14&#160;</span>Mwana yuyu andihozhalwa undahenda raha kidza undanyeth'a, na hatha anji angine mandahenda raha haho akizhalwa.   <span class="verse" id="V15">15&#160;</span><a href="#FN6" class="notemark"><span class="popup">1:15 Hesab 6:3; Alam 13:4-5; Luk 7:33</span></a>Kwani mwana yuyu andakala mut'u mubomu mbere za Bwana, kidza bai asinwe divai hedu kinywaji chochosi cha kurezha hatha vichache, na andadzala Roho Mweri hatha kabila k'adzazhalwa.   <span class="verse" id="V16">16&#160;</span>Mut'u yuyu andaahendya Aiziraeli anji mamuuyire Bwana Mulungu wao.   <span class="verse" id="V17">17&#160;</span><a href="#FN7" class="notemark"><span class="popup">1:17 Mala 3:1; 4:5-6; Math' 17:10-13; Mar 9:13; Joh 1:21</span></a>Kidza andamuthangulia Mulungu kahi za roho na nguvu here arizhokala Elija. Na lola andaahendya o ano biat'u madziomena ana ao, maahendze, na andaagaluza o at'u masiosikira makale na ulachu dza uryahu wa at'u enye hachi. Mut'u yuyu andamuthayarishira Mulungu at'u.”   </div><div class='p'> <span class="verse" id="V18">18&#160;</span><a href="#FN8" class="notemark"><span class="popup">1:18 Mwan 17:17; 18:11</span></a>Zakaria arihosikira vizho, akimuza ye malaika akiamba, “Ut'u uno be nindamanyadze ni wa jeri? Kwani mimi nidzakala muthumia na muchangu naye adzathumika.”   <span class="verse" id="V19">19&#160;</span><a href="#FN9" class="notemark"><span class="popup">1:19 Dani 8:16</span></a>Ye malaika akimudzigidzya akiamba, “Mimi ni Gaburieli, nikalaye mbere za Mulungu kumuhumikira, nami nidzahumwa kwako nidze nikwambire uv̱oro uu udzo.   <span class="verse" id="V20">20&#160;</span>Ela ko udzawona uu uv̱oro wangu uriwo undathimira kwa wakathiwe kukala si wa jeri, na lola kwa kukala k'ugakuluhirire maneno gangu, be undafungika sauthi muhaka siku gandihothimira gaga nidzigokwambira.”   </div><div class='p'> <span class="verse" id="V21">21&#160;</span>Wakathi uu o at'u mariokala manamuthariza Zakaria ambole madangana kwa viryahu arizhokala anatoa zhomu mo Hekaluni.   <span class="verse" id="V22">22&#160;</span>Bai arihombola akikala k'adima kunena nao bule, na o at'u marihoona vizho makimanya kare kukala suthi akale adzaona maono mo Hekaluni. Vikara kwa kukala were k'adima kunena wahenda kuap'a miv̱ano na yo mikonoye.   </div><div class='p'> <span class="verse" id="V23">23&#160;</span>Zakaria waenderera kukala kahi za ro Hekalu muhaka zamuye ikigoma ndo akidziudzya kwakwe mudzini.   <span class="verse" id="V24">24&#160;</span>K'avitoere Elizabeth'i mukaza ye Zakaria akifunga mimba. Bai arihokala adzafunga mimba k'ambolere mo nyumbani hatha miezi mitsano pu.   <span class="verse" id="V25">25&#160;</span><a href="#FN10" class="notemark"><span class="popup">1:25 Mwan 30:23</span></a>Kidza akiamba, “Bwana adzanaviza kahi za ngira ii. Lola adzaniusira kusholerwa nirikokala nikisholerwa!”   </div><div class='s'>Kuzhalwa kwa Jesu kunatabiriwa </div> <div class='p'> <span class="verse" id="V26">26&#160;</span>Bai kahi za mwezi wa handahu wa mimba ya Elizabeth'i, Mulungu wamuhuma ye malaika Gaburieli muhaka mudzi mumwenga uifwao Nazareth'i kahi za jimbo ra Galilaya.   <span class="verse" id="V27">27&#160;</span><a href="#FN11" class="notemark"><span class="popup">1:27 Math' 1:16</span></a>Mulungu wamuhuma ende kuko akalazhe uv̱oro kwa musichana mumwenga aifwaye Maryamu. Musichana yuyu were analolwa ni mut'u aifwaye Josefu, ariye were anambola kahi za lukolo lwa Daudi.   <span class="verse" id="V28">28&#160;</span>Kwa vizho ye malaika achenda kwa Maryamu na akiamba, “K'una ut'u? Mulungu a hamwenga nawe uwe, kidza adzakuhasa zhomu sana!”   <span class="verse" id="V29">29&#160;</span>Maryamu arihosikira maneno gago, wabudzyika mo moyoni mwakwe na akidziuza, “Ut'u uno be manaye ni noni?”   <span class="verse" id="V30">30&#160;</span>Ye malaika akimwamba, “Usogohe bule Maryamu, kwa kukala udzapata nema kwa Mulungu.   <span class="verse" id="V31">31&#160;</span><a href="#FN12" class="notemark"><span class="popup">1:31 Isa 7:14; Math' 1:21; Luk 2:21; Mahe 4:12</span></a>Na lola undafunga mimba na undazhala mwana mulume. Mwana yuyu undamup'a dzina umwihe Jesu.   <span class="verse" id="V32">32&#160;</span><a href="#FN13" class="notemark"><span class="popup">1:32 Isa 9:6; 2 Samw 7:16; Math' 20:30-31</span></a>Yuyu andakala mut'u mubomu kidza andaifwa Mwana wa Mulungu ariye dzulu ya zhosi. Bwana Mulungu andamup'a kihi cha uthawali cha mukarewe Daudi.   <span class="verse" id="V33">33&#160;</span><a href="#FN14" class="notemark"><span class="popup">1:33 Dani 7:14</span></a>Naye andakala muthawali wa Aiziraeli hatha kare na kare. Wo uthawaliwe be k'aundahenda mwisho bule.”   <span class="verse" id="V34">34&#160;</span>Kusikira vizho Maryamu akimwamba ye malaika, “Maut'u gano be gandakaladze, nami sidzakala na mulume?”   <span class="verse" id="V35">35&#160;</span><a href="#FN15" class="notemark"><span class="popup">1:35 Math' 1:18; Luk 4:18</span></a>Ye malaika akimudzigidzya akiamba, “Roho Mweri andakudzirira, na kidza nguvu za Mulungu ariye dzulu ya zhosi zindakufinikira dza here kivurivuri. Kwa ut'u uu bai, iye mwana andiyezhalwa andakala mueri, na andaifwa Mwana wa Mulungu.   <span class="verse" id="V36">36&#160;</span>Na lola yuyahu mumanyio Elizabeth'i naye andazhala mwana mulume idzaho adzakala muthumia. Ye ariyekala akiambwa ni t'asa, be lola vivi ana mimba ya miezi mihandahu,   <span class="verse" id="V37">37&#160;</span><a href="#FN16" class="notemark"><span class="popup">1:37 Mwan 18:14; Math' 19:26; Mar 10:27; Luk 18:27</span></a>mana k'akuna kisichodimikika kwa Mulungu.”   <span class="verse" id="V38">38&#160;</span>Kusikira vizho Maryamu akiamba, “Mimi ni muhumiki wa Mulungu, kwa vizho bai maut'u gaga naganikalire here udzizhoamba uwe.” Gonya ye malaika akimuhaukira ye Maryamu.   </div><div class='s'>Maryamu anendamulamusa Elizabeth'i </div> <div class='p'> <span class="verse" id="V39">39&#160;</span>Bada ya gago, k'avitoere Maryamu achenda haraka kahi za kadzidzi kamwenga kariko kahi za mirima ya Judea.   <span class="verse" id="V40">40&#160;</span>Naye wakwenda hatha mudzini kwa Zakaria na achendamulamusa Elizabeth'i.   <span class="verse" id="V41">41&#160;</span>Iye Elizabeth'i arihosikira wo uvoro wa Maryamu thu, ye mwana mo ndanini akisumba zhomu zhenye na lola ye Elizabeth'i akidzalwa ni Roho Mweri.   <span class="verse" id="V42">42&#160;</span>K'uzhona zho Elizabeth'i akinena na sauthi bomu akimwamba Maryamu, “Uwe ndiwe udziyehaswa ni Mulungu kukira anaache osi na kidza adzahaswa iye mwana undiyemuzhala!   <span class="verse" id="V43">43&#160;</span>Ela be mino hatha be ni h'ani hatha ye mameye Bwana wangu anitsemberere?   <span class="verse" id="V44">44&#160;</span>Kwani lola nidzihosikira wo uvorowo thu, ye mwana mo ndanini mwangu adzasumba zhomu zhenye kwa fwahiro.   <span class="verse" id="V45">45&#160;</span>Bai haswa kwa kukala wakuluhira kukala go maneno arigokwambira ye Bwana gandathimira jeri.”   </div><div class='s'>Maryamu anamulika Mulungu </div> <div class='p'> <span class="verse" id="V46">46&#160;</span><a href="#FN17" class="notemark"><span class="popup">1:46-55 1 Samw 2:1-10</span></a>Ndo Maryamu akiamba,  </div><div class='q'>“Moyo wangu unamulika Bwana.   </div><div class='q2'> <span class="verse" id="V47">47&#160;</span>Kidza roho yangu ina raha kwa ut'u wa Mulungu mwokoli wangu,   </div><div class='q'> <span class="verse" id="V48">48&#160;</span>mana adzanionera mbazi  </div><div class='q2'>mimi muhumikiwe niriye hatha si chochosi!  </div><div class='q'>Kwani lola kula vivi rero  </div><div class='q2'>vizhazi zhosi vindaniha mut'u nidziyehaswa,   </div><div class='q'> <span class="verse" id="V49">49&#160;</span>kwa ut'u wa go maut'u mabomu ambago ye Mulungu mwadimi adzanihendera.  </div><div class='q2'>Dzinare iye ni rieri.   </div><div class='q'> <span class="verse" id="V50">50&#160;</span><a href="#FN18" class="notemark"><span class="popup">1:50 Zabu 103:13, 17</span></a>Naye ana mbazi kwa ao mario manamwagoha,  </div><div class='q2'>kula kahi za vizhazi zhosi.   </div><div class='q'> <span class="verse" id="V51">51&#160;</span><a href="#FN19" class="notemark"><span class="popup">1:51 Kumbu 5:15; 26:8</span></a>Iye waugoloza wo mukonowe wa nguvu  </div><div class='q2'>na akiatsamula-tsamula o at'u madzionyao  </div><div class='q2'>hamwenga na go maazo gao garigo mo vitswani mwao.   </div><div class='q'> <span class="verse" id="V52">52&#160;</span><a href="#FN20" class="notemark"><span class="popup">1:52 Zabu 75:7; Math' 23:12; Jako 4:6, 10</span></a>Kidza waathinya athawali kula kahi za vihi zhao zha endzi,  </div><div class='q2'>na akianula at'u mario hatha k'amaonewa kit'u ni mut'u.   </div><div class='q'> <span class="verse" id="V53">53&#160;</span><a href="#FN21" class="notemark"><span class="popup">1:53 Zabu 107:9; 34:10</span></a>Waakusha o enye ndzala na vit'u vidzo-vidzo,  </div><div class='q2'>ela o mario ni mashaha akiauja kihuhu chenye.   </div><div class='q'> <span class="verse" id="V54">54-55&#160;</span><a href="#FN22" class="notemark"><span class="popup">1:54-55 Mik 7:20; Zabu 98:3; Mwan 17:7; 22:17</span></a>Kidza iye vizho adzathimiza kilaganeche na akare ehu  </div><div class='q2'>na adzire aviza Aiziraeli, ahumikie.”   </div><div class='m'> <span class="verse" id="V56">56&#160;</span>Maryamu wakala na Elizabeth'i kuko kwa muda wa miezi mihahu vivi, ndo akiuya kwao mudzini.   </div><div class='s'>Kuzhalwa kwa Johana Mubat'izaji </div> <div class='p'> <span class="verse" id="V57">57&#160;</span>Vikara wakathi urihofika wa ye Elizabeth'i kudzivugula, wahagwaga muthana.   <span class="verse" id="V58">58&#160;</span>Na lola majiranige na amanyie mafwahirwa naye marihosikira kukala Bwana adzamuonera mbazi nyinji na akamujalia Elizabeth'i mwana.   <span class="verse" id="V59">59&#160;</span><a href="#FN23" class="notemark"><span class="popup">1:59 Mwan 17:12-13</span></a>K'uzhona zho ye mutsanga arihofisha siku nane hakidza at'u kwamba mamwangize lwembeni, nao o at'u were madzapanga kumup'a dzina ra Zakaria ambaro ndo dzina ra babaye mwenye.   <span class="verse" id="V60">60&#160;</span><a href="#FN24" class="notemark"><span class="popup">1:60-63 1:13</span></a>Ela ye mimut'u kusikira vizho akiamba, “Hatha bule! Dzinare yuyu andaifwa Johana.”   <span class="verse" id="V61">61&#160;</span>O at'u makimwamba, “Mbona kaheri, samba k'ahana mukwenu yoyosi aifwaye Johana?”   <span class="verse" id="V62">62&#160;</span>Ndo makiona baha mamuze ye bimut'u chamba angahendza ye mwana agerwe dzina rani. Kwa vizho makimuza kwa kuhenda kuhumira miv̱ano.   <span class="verse" id="V63">63&#160;</span>Bai ye bimut'u akilagiza agerwe kibao cha kuorera, na ye here kitai akiora vivi, “Dzinare nde Johana.” O at'u osi machangalala kamare.   <span class="verse" id="V64">64&#160;</span>Na haho henye sauthiye ikirichirwa na akikala anadima kunena kaheri, naye akimulika Mulungu.   <span class="verse" id="V65">65&#160;</span>O majirani ao osi makihondoka na lola kahi za mirima yosi ya Judea be were kila mut'u uv̱oro ni uu.   <span class="verse" id="V66">66&#160;</span>Kila mut'u ariyesikira uv̱oro uu wadziuza kimoyo-moyo na kuamba, “Muhoho yuno andakala muhoho wa samupuli yani?” Kwani were vi lwazu kamare kukala nguvu za Bwana zi hamwenga naye.   </div><div class='s'>Zakaria anamulika Mulungu </div> <div class='p'> <span class="verse" id="V67">67&#160;</span>Gonya Zakaria, babaye Johana wadzalwa ni Roho Mweri na akinena maneno gaga ga Mulungu akiamba,   </div><div class='q'> <span class="verse" id="V68">68&#160;</span><a href="#FN25" class="notemark"><span class="popup">1:68 Zabu 41:13; 72:18; 111:9; Luk 4:18-21; 7:16; 19:44</span></a>“Naalikwe Bwana Mulungu wa Iziraeli  </div><div class='q2'>kwa kukala iye wakudzaalola at'ue na kuakombola.   </div><div class='q'> <span class="verse" id="V69">69&#160;</span><a href="#FN26" class="notemark"><span class="popup">1:69 Zabu 132:17; Math' 20:30-31</span></a>Kidza wahurehera mwokoli mwenye nguvu  </div><div class='q2'>wa kula kahi za lukolo lwa muhumikiwe Daudi.   </div><div class='q'> <span class="verse" id="V70">70&#160;</span><a href="#FN27" class="notemark"><span class="popup">1:70 Arum 1:2; Isa 9:1-6; Mik 5:2-4</span></a>Here arizholaga haho kapindi  </div><div class='q2'>kukirira na maneno gao o manabii a kwakwe aeri,   </div><div class='q'> <span class="verse" id="V71">71&#160;</span><a href="#FN28" class="notemark"><span class="popup">1:71 Zabu 106:10</span></a>kwamba huthie kula kwa mahadhui ehu  </div><div class='q2'>na kula kwa at'u osi madziohumena.   </div><div class='q'> <span class="verse" id="V72">72&#160;</span><a href="#FN29" class="notemark"><span class="popup">1:72 Zabu 106:45; 105:8-9; Alaw 26:42</span></a>Bai anaaonera mbazi o akare ehu  </div><div class='q2'>na kidza anathimiza kilaganeche kieri,   </div><div class='q'> <span class="verse" id="V73">73-74&#160;</span><a href="#FN30" class="notemark"><span class="popup">1:73 Mwan 22:16-18</span></a><a href="#FN31" class="notemark"><span class="popup">1:74-75 Tit 2:12, 14</span></a>arichomulahira mukare wehu Burahemu  </div><div class='q2'>kukala andahuthizha kula kwa mahadhui ehu  </div><div class='q2'>kwamba hudime kumuhumikira hasiho woga.   </div><div class='q'> <span class="verse" id="V75">75&#160;</span>Kidza humuhumikire kahi za ngira  </div><div class='q2'>ambayo ni ya ueri na ya hachi mbereze  </div><div class='q2'>kahi za maisha gehu gosi.   </div><div class='p'> <span class="verse" id="V76">76&#160;</span><a href="#FN32" class="notemark"><span class="popup">1:76 Mala 3:1; Math' 11:10; Mar 1:2; Luk 7:27</span></a>“Na uwe mwanangu, bai undaifwa nabii wa Mulungu ariye dzulu ya zhosi kwani undamuthangulia Bwana kwamba umutengezere ngiraye,   <span class="verse" id="V77">77&#160;</span><a href="#FN33" class="notemark"><span class="popup">1:77 Jere 31:34</span></a>na kidza uamanyise o at'u kukala Mulungu andaasamehe dambi zao na kwa ngira ii mandaokolwa.   <span class="verse" id="V78">78&#160;</span><a href="#FN34" class="notemark"><span class="popup">1:78 Kumbo 34:6; Isa 60:1-2; Mala 4:2</span></a>Kwani Mulungu wehu ana mbazi nyinji na kukirira kwa zizo mbazize, dzuwa ra wokolwi rindahumbolera kula mulunguni.   <span class="verse" id="V79">79&#160;</span><a href="#FN35" class="notemark"><span class="popup">1:79 Isa 9:1, 5; 42:6-7; Math' 4:16</span></a>Naro dzuwa riro rindaang'alira aryahu mario manaishi kizani na mario kahi za kivurivuri cha kifwa. Naro rindang'ala kwamba rilongoze nyayo zehu zizhoge kahi za ngira yendayo dherini.”   </div><div class='p'> <span class="verse" id="V80">80&#160;</span>K'uzhona zho yuyahu muhoho akikula na akikala ana nguvu nyinji za kiroho. Lola mut'u yuyu wakala anatoa nyika muhaka uryahu wakathi wa kuambolera Aiziraeli lwazu-lwazu urihofika.   </div><ul class='tnav'>
<li><a href='index.htm'>Luka</a></li>
<li><a href='MRK16.htm'>&lt;</a></li>
<li><a href='LUK.htm'>1</a></li>
<li><a href='LUK02.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V3">1:3</a>
<span class="xo">1:3 </span><span class="xt">Mahe 1:1</span></p>
<p class="f" id="FN2"><span class="notemark"></span><a class="notebackref" href="#V5">1:5</a>
<span class="fr">1:5 </span><span class="ft">Abija: 1 Nyaka 24:7-19</span></p>
<p class="x" id="FN3"><span class="notemark"></span><a class="notebackref" href="#V9">1:9</a>
<span class="xo">1:9 </span><span class="xt">Kumbo 30:7-8</span></p>
<p class="f" id="FN4"><span class="notemark">*</span><a class="notebackref" href="#V9">1:9</a>
<span class="fr">1:9 </span><span class="ft">Kupiga k'ura kuku ni kuryahu kwa bahathi nasibu, si dza ziryahu k'ura za kutsagula vilongozi.</span></p>
<p class="x" id="FN5"><span class="notemark"></span><a class="notebackref" href="#V13">1:13</a>
<span class="xo">1:13 </span><span class="xt">1:60, 63</span></p>
<p class="x" id="FN6"><span class="notemark"></span><a class="notebackref" href="#V15">1:15</a>
<span class="xo">1:15 </span><span class="xt">Hesab 6:3; Alam 13:4-5; Luk 7:33</span></p>
<p class="x" id="FN7"><span class="notemark"></span><a class="notebackref" href="#V17">1:17</a>
<span class="xo">1:17 </span><span class="xt">Mala 3:1; 4:5-6; Math' 17:10-13; Mar 9:13; Joh 1:21</span></p>
<p class="x" id="FN8"><span class="notemark"></span><a class="notebackref" href="#V18">1:18</a>
<span class="xo">1:18 </span><span class="xt">Mwan 17:17; 18:11</span></p>
<p class="x" id="FN9"><span class="notemark"></span><a class="notebackref" href="#V19">1:19</a>
<span class="xo">1:19 </span><span class="xt">Dani 8:16</span></p>
<p class="x" id="FN10"><span class="notemark"></span><a class="notebackref" href="#V25">1:25</a>
<span class="xo">1:25 </span><span class="xt">Mwan 30:23</span></p>
<p class="x" id="FN11"><span class="notemark"></span><a class="notebackref" href="#V27">1:27</a>
<span class="xo">1:27 </span><span class="xt">Math' 1:16</span></p>
<p class="x" id="FN12"><span class="notemark"></span><a class="notebackref" href="#V31">1:31</a>
<span class="xo">1:31 </span><span class="xt">Isa 7:14; Math' 1:21; Luk 2:21; Mahe 4:12</span></p>
<p class="x" id="FN13"><span class="notemark"></span><a class="notebackref" href="#V32">1:32</a>
<span class="xo">1:32 </span><span class="xt">Isa 9:6; 2 Samw 7:16; Math' 20:30-31</span></p>
<p class="x" id="FN14"><span class="notemark"></span><a class="notebackref" href="#V33">1:33</a>
<span class="xo">1:33 </span><span class="xt">Dani 7:14</span></p>
<p class="x" id="FN15"><span class="notemark"></span><a class="notebackref" href="#V35">1:35</a>
<span class="xo">1:35 </span><span class="xt">Math' 1:18; Luk 4:18</span></p>
<p class="x" id="FN16"><span class="notemark"></span><a class="notebackref" href="#V37">1:37</a>
<span class="xo">1:37 </span><span class="xt">Mwan 18:14; Math' 19:26; Mar 10:27; Luk 18:27</span></p>
<p class="x" id="FN17"><span class="notemark"></span><a class="notebackref" href="#V46">1:46</a>
<span class="xo">1:46-55 </span><span class="xt">1 Samw 2:1-10</span></p>
<p class="x" id="FN18"><span class="notemark"></span><a class="notebackref" href="#V50">1:50</a>
<span class="xo">1:50 </span><span class="xt">Zabu 103:13, 17</span></p>
<p class="x" id="FN19"><span class="notemark"></span><a class="notebackref" href="#V51">1:51</a>
<span class="xo">1:51 </span><span class="xt">Kumbu 5:15; 26:8</span></p>
<p class="x" id="FN20"><span class="notemark"></span><a class="notebackref" href="#V52">1:52</a>
<span class="xo">1:52 </span><span class="xt">Zabu 75:7; Math' 23:12; Jako 4:6, 10</span></p>
<p class="x" id="FN21"><span class="notemark"></span><a class="notebackref" href="#V53">1:53</a>
<span class="xo">1:53 </span><span class="xt">Zabu 107:9; 34:10</span></p>
<p class="x" id="FN22"><span class="notemark"></span><a class="notebackref" href="#V54">1:54-55</a>
<span class="xo">1:54-55 </span><span class="xt">Mik 7:20; Zabu 98:3; Mwan 17:7; 22:17</span></p>
<p class="x" id="FN23"><span class="notemark"></span><a class="notebackref" href="#V59">1:59</a>
<span class="xo">1:59 </span><span class="xt">Mwan 17:12-13</span></p>
<p class="x" id="FN24"><span class="notemark"></span><a class="notebackref" href="#V60">1:60</a>
<span class="xo">1:60-63 </span><span class="xt">1:13</span></p>
<p class="x" id="FN25"><span class="notemark"></span><a class="notebackref" href="#V68">1:68</a>
<span class="xo">1:68 </span><span class="xt">Zabu 41:13; 72:18; 111:9; Luk 4:18-21; 7:16; 19:44</span></p>
<p class="x" id="FN26"><span class="notemark"></span><a class="notebackref" href="#V69">1:69</a>
<span class="xo">1:69 </span><span class="xt">Zabu 132:17; Math' 20:30-31</span></p>
<p class="x" id="FN27"><span class="notemark"></span><a class="notebackref" href="#V70">1:70</a>
<span class="xo">1:70 </span><span class="xt">Arum 1:2; Isa 9:1-6; Mik 5:2-4</span></p>
<p class="x" id="FN28"><span class="notemark"></span><a class="notebackref" href="#V71">1:71</a>
<span class="xo">1:71 </span><span class="xt">Zabu 106:10</span></p>
<p class="x" id="FN29"><span class="notemark"></span><a class="notebackref" href="#V72">1:72</a>
<span class="xo">1:72 </span><span class="xt">Zabu 106:45; 105:8-9; Alaw 26:42</span></p>
<p class="x" id="FN30"><span class="notemark"></span><a class="notebackref" href="#V73">1:73-74</a>
<span class="xo">1:73 </span><span class="xt">Mwan 22:16-18</span></p>
<p class="x" id="FN31"><span class="notemark"></span><a class="notebackref" href="#V73">1:73-74</a>
<span class="xo">1:74-75 </span><span class="xt">Tit 2:12, 14</span></p>
<p class="x" id="FN32"><span class="notemark"></span><a class="notebackref" href="#V76">1:76</a>
<span class="xo">1:76 </span><span class="xt">Mala 3:1; Math' 11:10; Mar 1:2; Luk 7:27</span></p>
<p class="x" id="FN33"><span class="notemark"></span><a class="notebackref" href="#V77">1:77</a>
<span class="xo">1:77 </span><span class="xt">Jere 31:34</span></p>
<p class="x" id="FN34"><span class="notemark"></span><a class="notebackref" href="#V78">1:78</a>
<span class="xo">1:78 </span><span class="xt">Kumbo 34:6; Isa 60:1-2; Mala 4:2</span></p>
<p class="x" id="FN35"><span class="notemark"></span><a class="notebackref" href="#V79">1:79</a>
<span class="xo">1:79 </span><span class="xt">Isa 9:1, 5; 42:6-7; Math' 4:16</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

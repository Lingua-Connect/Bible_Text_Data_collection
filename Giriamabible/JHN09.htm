<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Johana 9</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Johana</a></li>
<li><a href='JHN08.htm'>&lt;</a></li>
<li><a href='JHN.htm'>9</a></li>
<li><a href='JHN10.htm'>&gt;</a></li>
</ul>
<div class="main">
 
<div class='chapterlabel' id="V0"> 9</div><div class='s'>Jesu anahoza mut'u ariyekala k'aona </div> <div class='p'> <span class="verse" id="V1">1&#160;</span>Bai Jesu arihokala yunatsembera, waona mut'u ariyekala k'aona hangu kuzhalwakwe.   <span class="verse" id="V2">2&#160;</span><a href="#FN1" class="notemark"><span class="popup">9:2 Kumbo 20:5; Izik 18:20; Luk 13:2, 4</span></a>K'uzhona zho anafundzie makimuza, makiamba, “Rabi ni dambi ya h'ani iriyomuhendya hatha azhalwe k'aona? Ni yakwe mwenye hedu ni ya azhazie?”   </div><div class='p'> <span class="verse" id="V3">3&#160;</span><a href="#FN2" class="notemark"><span class="popup">9:3 11:4</span></a>Jesu akidzigidzya akiamba, “Kutsaona kwa kwakwe k'akuhusiana na dambize hedu za azhazie. Iye avizho ili nguvu za Mulungu zidime kuoneka zikihenda kazi kwakwe.   <span class="verse" id="V4">4&#160;</span><a href="#FN3" class="notemark"><span class="popup">9:4 5:17</span></a>Bai hunav̱irya kuenderera kuhenda kazi za iye ariyenihuma kukikala kuchere mutsana, kwani usiku unadza ambaho k'akuna adimaye kuhenda kazi.   <span class="verse" id="V5">5&#160;</span><a href="#FN4" class="notemark"><span class="popup">9:5 8:12</span></a>Nirizho ni haha urumwenguni, mimi ni mulangaza wa urumwengu.”   </div><div class='p'> <span class="verse" id="V6">6&#160;</span><a href="#FN5" class="notemark"><span class="popup">9:6 Mar 8:23</span></a>Bada ya kunena vivi Jesu watsuha mahe ts'i na akivuga-vuga ulongo na mahege na akimuhaka ye mut'u mo matsoni,   <span class="verse" id="V7">7&#160;</span>na akimwamba, “Enda ukaoge usowo kahi za birika ra Siloamu.” (Mana ya Siloamu ni kuhumwa.) Bai ye mut'u achendaoga usowe na akiuya anaona.   </div><div class='p'> <span class="verse" id="V8">8&#160;</span><a href="#FN6" class="notemark"><span class="popup">9:8 Mahe 3:10</span></a>Bai majirani a kwakwe na osini mariokala makimona anavoya-voya kabila ya vivi, mauza makiamba, “Vidze yuno se mut'u ariyekala akikelesi na kuvoya-voya?”   </div><div class='p'> <span class="verse" id="V9">9&#160;</span>Angine maamba, “Ni iye” Ela angine makiamba, “Seye bule adzahenda kuhalana naye.” Bai ye mut'u mwenye akiamba, “Ndimi iye.”   <span class="verse" id="V10">10&#160;</span>Makimuza ye mut'u, makiamba, “Matsogo gapatadze kuona?”   <span class="verse" id="V11">11&#160;</span>Akiamba, “Ye mut'u aifwaye Jesu wavuga-vuga ulongo, akinihaka mo matsoni na akinambira, ‘Enda Siloamu na ukaoge usowo.’ Bai nichenda na nirihooga thu nikipata kuona.”   <span class="verse" id="V12">12&#160;</span>Makimuza makiamba, “Vino a hiko ye mut'u ye?” Ye mut'u akiamba, “Simanya mino!”   </div><div class='p'> <span class="verse" id="V13">13&#160;</span>Bai makimuhirika ye mut'u ariyezhalwa k'aona kwa Mafarisayo.   <span class="verse" id="V14">14&#160;</span><a href="#FN7" class="notemark"><span class="popup">9:14 5:9</span></a>Vikara siku iryahu ambayo Jesu wavuga-vuga ulongo na kumuhendya matsoge gaone ye mut'u, yere ni siku ya Sabato.   <span class="verse" id="V15">15&#160;</span>Mafarisayo makimuza kaheri ye mut'u here arizhopata kuona. Akiambira, “Wanihaka ulongo matsoni, nichendaoga uso wangu na vikara ninaona.”   </div><div class='p'> <span class="verse" id="V16">16&#160;</span><a href="#FN8" class="notemark"><span class="popup">9:16 7:43; 9:33; 10:19</span></a>Mafarisayo angine makiamba, “Ye mut'u ariyehenda vizho k'adima kula kwa Mulungu bule, kwa kukala k'agwira malagizo ga yo Sabato.” Hatha vizho angine maamba, “Vidimikikadze mut'u ariye na dambi kuhenda kazi bomu dza zizi?” Na k'amakubalianire.   </div><div class='p'> <span class="verse" id="V17">17&#160;</span><a href="#FN9" class="notemark"><span class="popup">9:17 4:19</span></a>Bai Mafarisayo makimuza ye mut'u kaheri, “Unaamba kukala wakuhendya matsogo gaone. H'aya unaambadze dzulu ya ye?” Akiamba, “Ni nabii iye.”   </div><div class='p'> <span class="verse" id="V18">18&#160;</span>O Ayahudi k'amakuluhirire kukala were k'aona na wapata kuona muhaka marihohumiza azhazie.   <span class="verse" id="V19">19&#160;</span>Marihokudza makiauza makiamba, “Vidze yuno ni mwana wenu? Munaamba kukala wazhalwa k'aona, h'aya zhakaladze hatha vino anaona?”   </div><div class='p'> <span class="verse" id="V20">20&#160;</span>Azhazie makiamba, “Hunamanya kukala yuyu ni mwana wehu, na hunamanya kukala wazhalwa k'aona.   <span class="verse" id="V21">21&#160;</span>Ela k'ahumanya kala zhaandzadze hatha anaona, na hatha ye ariyemuhendya aone k'ahumumanya. Muzeni iye mwenye, kwani ni mut'u muzima anadima kudzinenera mwenye!”   </div><div class='p'> <span class="verse" id="V22">22&#160;</span><a href="#FN10" class="notemark"><span class="popup">9:22 7:13; 12:42; 19:38; 20:19</span></a>Azhazie manena vivi kwa kukala were manaogoha Ayahudi mariokala madzakubaliana kukala mut'u yoyosi andiyeamba kukala Jesu ni Masihi andaingwa mo sinagogini.   <span class="verse" id="V23">23&#160;</span>Vizho ndo hatha azhazie makiamba, “Ni mut'u muzima, muzeni mwenye.”   </div><div class='p'> <span class="verse" id="V24">24&#160;</span>K'uzhona zho makimwiha kaheri ye mut'u ariyezhalwa k'aona, na makimwambira, “Mup'e nguma Mulungu, mana siswi hunamanya kukala yuyu mut'u yuyu ni mwenye dambi.”   </div><div class='p'> <span class="verse" id="V25">25&#160;</span>Akidzigidzya akiamba, “Kala ni mwenye dambi hedu si mwenye dambi mino simanya. Nimanyacho ni kit'u kimwenga, were siona, ela vino ninaona.”   </div><div class='p'> <span class="verse" id="V26">26&#160;</span>Makiuza makiamba, “Wakuhenderadze? Wahendadze hatha matsogo gakiona?”   </div><div class='p'> <span class="verse" id="V27">27&#160;</span>Akidzigidzya akiamba, “Nidzamwambira kare na k'amudimire kusikiza. Mbona munamala kusikira kaheri? Hedu hangine munamala mukale anafundzie nanwi?”   </div><div class='p'> <span class="verse" id="V28">28&#160;</span>Makimuchemera makiamba, “Uwe ndiwe mwanafundzi wa mut'u iye, ela sino hu anafundzi a Musa.   <span class="verse" id="V29">29&#160;</span><a href="#FN11" class="notemark"><span class="popup">9:29 7:27; 8:14</span></a>Hunamanya kukala Mulungu wanena na Musa, ela kuhusu mut'u yuyu k'ahumanya hatha ko arikombola.”   </div><div class='p'> <span class="verse" id="V30">30&#160;</span>Ye mut'u akidzigidzya akiamba, “Kiki ni kit'u cha kwangalaza sana! K'amumanya arikombola, na wanihendya nione!   <span class="verse" id="V31">31&#160;</span><a href="#FN12" class="notemark"><span class="popup">9:31 Zabu 66:18; Ndhum 15:29; Isa 1:15</span></a>Hunamanya kukala Mulungu k'asikira enye dambi, ela iye nikusikira at'u mamuishimuo na kuhenda ahendzazho mahende.   <span class="verse" id="V32">32&#160;</span>Hangu wo urumwengu uumbwe, k'avidzangwe kuonewa kukala mut'u fulani wamuhendya mut'u ariyezhalwa k'aona aone.   <span class="verse" id="V33">33&#160;</span><a href="#FN13" class="notemark"><span class="popup">9:33 3:2</span></a>Kalaho mut'u iye k'ambolere kwa Mulungu, be k'angadimire kuhenda kit'u.”   </div><div class='p'> <span class="verse" id="V34">34&#160;</span><a href="#FN14" class="notemark"><span class="popup">9:34 9:2</span></a>Kusikira vizho makimudzigidzya makiamba, “Uwe wazhalwa na ukirerwa dambini na vino unamala kuhufundisha?” Bai makimuinga sinagogini.   </div><div class='s'>Kutsaona kwa kiroho </div> <div class='p'> <span class="verse" id="V35">35&#160;</span>K'uzhona zho Jesu akisikira kukala mamuthenga. Bai arihomona akimuza, “Vidze unamukuluhira Mwana wa Mudamu?”   </div><div class='p'> <span class="verse" id="V36">36&#160;</span>Ye mut'u akiamba, “Nambira ni h'ani bwana ili nimukuluhire!”   </div><div class='p'> <span class="verse" id="V37">37&#160;</span><a href="#FN15" class="notemark"><span class="popup">9:37 4:26</span></a>Jesu akimwambira, “Udzamona kare na ni ye anenaye nawe vivi.”   </div><div class='p'> <span class="verse" id="V38">38&#160;</span>Ye mut'u akiamba, “Ninakuluhira Bwana,” na akimuabudu Jesu.   </div><div class='p'> <span class="verse" id="V39">39&#160;</span><a href="#FN16" class="notemark"><span class="popup">9:39 5:22</span></a>Jesu akiamba, “Nakudza urumwenguni na hukumu kwamba masioona, maone na maonao makatsaona.”   </div><div class='p'> <span class="verse" id="V40">40&#160;</span><a href="#FN17" class="notemark"><span class="popup">9:40 Math' 15:14; 23:26</span></a>Mafarisayo angine mariokala hehi naye mavisikira vivi na makimwamba, “Vidze naswi k'ahuona?”   </div><div class='p'> <span class="verse" id="V41">41&#160;</span><a href="#FN18" class="notemark"><span class="popup">9:41 15:22</span></a>Jesu akidzigidzya akiamba, “Kala k'amuona ngere k'amuna dambi, ela kwa kukala munaamba munaona be dambi yenu i nanwi.”   </div><ul class='tnav'>
<li><a href='index.htm'>Johana</a></li>
<li><a href='JHN08.htm'>&lt;</a></li>
<li><a href='JHN.htm'>9</a></li>
<li><a href='JHN10.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V2">9:2</a>
<span class="xo">9:2 </span><span class="xt">Kumbo 20:5; Izik 18:20; Luk 13:2, 4</span></p>
<p class="x" id="FN2"><span class="notemark"></span><a class="notebackref" href="#V3">9:3</a>
<span class="xo">9:3 </span><span class="xt">11:4</span></p>
<p class="x" id="FN3"><span class="notemark"></span><a class="notebackref" href="#V4">9:4</a>
<span class="xo">9:4 </span><span class="xt">5:17</span></p>
<p class="x" id="FN4"><span class="notemark"></span><a class="notebackref" href="#V5">9:5</a>
<span class="xo">9:5 </span><span class="xt">8:12</span></p>
<p class="x" id="FN5"><span class="notemark"></span><a class="notebackref" href="#V6">9:6</a>
<span class="xo">9:6 </span><span class="xt">Mar 8:23</span></p>
<p class="x" id="FN6"><span class="notemark"></span><a class="notebackref" href="#V8">9:8</a>
<span class="xo">9:8 </span><span class="xt">Mahe 3:10</span></p>
<p class="x" id="FN7"><span class="notemark"></span><a class="notebackref" href="#V14">9:14</a>
<span class="xo">9:14 </span><span class="xt">5:9</span></p>
<p class="x" id="FN8"><span class="notemark"></span><a class="notebackref" href="#V16">9:16</a>
<span class="xo">9:16 </span><span class="xt">7:43; 9:33; 10:19</span></p>
<p class="x" id="FN9"><span class="notemark"></span><a class="notebackref" href="#V17">9:17</a>
<span class="xo">9:17 </span><span class="xt">4:19</span></p>
<p class="x" id="FN10"><span class="notemark"></span><a class="notebackref" href="#V22">9:22</a>
<span class="xo">9:22 </span><span class="xt">7:13; 12:42; 19:38; 20:19</span></p>
<p class="x" id="FN11"><span class="notemark"></span><a class="notebackref" href="#V29">9:29</a>
<span class="xo">9:29 </span><span class="xt">7:27; 8:14</span></p>
<p class="x" id="FN12"><span class="notemark"></span><a class="notebackref" href="#V31">9:31</a>
<span class="xo">9:31 </span><span class="xt">Zabu 66:18; Ndhum 15:29; Isa 1:15</span></p>
<p class="x" id="FN13"><span class="notemark"></span><a class="notebackref" href="#V33">9:33</a>
<span class="xo">9:33 </span><span class="xt">3:2</span></p>
<p class="x" id="FN14"><span class="notemark"></span><a class="notebackref" href="#V34">9:34</a>
<span class="xo">9:34 </span><span class="xt">9:2</span></p>
<p class="x" id="FN15"><span class="notemark"></span><a class="notebackref" href="#V37">9:37</a>
<span class="xo">9:37 </span><span class="xt">4:26</span></p>
<p class="x" id="FN16"><span class="notemark"></span><a class="notebackref" href="#V39">9:39</a>
<span class="xo">9:39 </span><span class="xt">5:22</span></p>
<p class="x" id="FN17"><span class="notemark"></span><a class="notebackref" href="#V40">9:40</a>
<span class="xo">9:40 </span><span class="xt">Math' 15:14; 23:26</span></p>
<p class="x" id="FN18"><span class="notemark"></span><a class="notebackref" href="#V41">9:41</a>
<span class="xo">9:41 </span><span class="xt">15:22</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

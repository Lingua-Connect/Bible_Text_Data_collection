<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Mahendo 24</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Mahendo</a></li>
<li><a href='ACT23.htm'>&lt;</a></li>
<li><a href='ACT.htm'>24</a></li>
<li><a href='ACT25.htm'>&gt;</a></li>
</ul>
<div class="main">
 
<div class='chapterlabel' id="V0"> 24</div><div class='s'>P'aulo anashithakiwa ni Ayahudi </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">24:1 25:2</span></a>Vikara bada ya siku ts'ano, Anania, Mulombi mubomu mwenye watharamuka ko Kaisaria, iye hamwenga na athumia fulani, na wakili mumwenga ariyeifwa T'eritulo. Bai makwenda kuko makanene yo k'esi yao na P'aulo mbere za ye luwali Feliki.   <span class="verse" id="V2">2&#160;</span>K'uzhona zho P'aulo andaihiwa. Arihokudza, T'eritulo wakwatya kumushithaki na kuamba, “Muheshimiwa, at'u siswi fudzatoat'o muda mure wenye na dheri ts'ini za ulongozio na udzagaluza maut'u manji mai kahi za ts'i ii kwa kukala unaona kure.   <span class="verse" id="V3">3&#160;</span>Bai maut'u gaga hunagahokera kila hat'u na kahi za ngira zosini, naswi funaamba funa muv̱era zhomu.   <span class="verse" id="V4">4&#160;</span>Ela bai ts'endzi ni kutsoshe bule, nimalazho ni kwamba, nahendza ufusirikize vichache zhenye chamba vinadimikika.   </div><div class='p'> <span class="verse" id="V5">5&#160;</span><a href="#FN2" class="notemark"><span class="popup">24:5 17:6</span></a>“At'u siswi fwagundua kukala mut'u yuyu be ni muthiriri. Anadusha fujo kahi za Ayahudi, naye anahenda ut'u uu kahi za urumwengu muzima. Kidza yuyu nde kitswa cha kundi ra Anazareth'i,   <span class="verse" id="V6">6&#160;</span><a href="#FN3" class="notemark"><span class="popup">24:6 21:28, 30</span></a>na hatha wajeza kurangiza nyenye ro Hekalu, kwa vizho hukimwangiza magandzani. [Naswi were hunamala kumuhukumu kulengana na sheria yehu,   <span class="verse" id="V7">7&#160;</span>ela ye Lusia mubomu wa jeshi akidza na akidzamuhala kula mikononi mwehu kwa kibavu.   <span class="verse" id="V8">8&#160;</span>Gonya akilagiza madze ko kwako ao madziomushithaki.] Vikara uwe mwenye ukimuza-muza maswali undamanya ho uriho wo ujeri dzulu za gaga gosi humushithakirago.”   <span class="verse" id="V9">9&#160;</span>Bai o Ayahudi mariokala haho, mauunga mukono moro uu, makiamba, “Gago gadzigonenwa be ni ga jeri.”   </div><div class='s'>P'aulo anadzihehera mbere za Feliki </div> <div class='p'> <span class="verse" id="V10">10&#160;</span>Bai ye luwali akimonyesa P'aulo muv̱ano kukala ni zamuye ya kunena. Ndo P'aulo akidzigidzya akiamba, “Ninamanya kukala uwe udzakala jaji kahi za ts'i ii miaka minji yenye, kwa vizho ninadzihehera na raha.   <span class="verse" id="V11">11&#160;</span>H'aya, uwe unadima ukamanya kukala mimi nakwenda Jerusalemu kwendavoya. Bai vivi k'azizidhi siku kumi na mbiri bule hangu nende.   <span class="verse" id="V12">12&#160;</span>Aa Ayahudi madzionishithaki be k'amanonere nanenezana na mut'u yoyosi kahi za ro Hekalu, hedu hatha kualunga at'u kahi za masinagogi na kahi za wo mudzi wa Jerusalemu magwage fujo.   <span class="verse" id="V13">13&#160;</span>Zho mbai, aa be k'amadima kumboza ushahidhi wa kunyesa kukala zho maniambazho nazho ni jeri.   <span class="verse" id="V14">14&#160;</span><a href="#FN4" class="notemark"><span class="popup">24:14 9:2</span></a>Kit'u ambacho ninakikubali ni kiki, mimi ninamuvoya ye Mulungu wa akare ehu kwa kuithuwa iryahu Ngira ya Jesu ambayo Ayahudi manayamba ni chama cha fujo. Kidza mimi nagakuluhira gosini garyahu garigoorwa kahi za Sheria ya Musa na garigoorwa ni manabii,   <span class="verse" id="V15">15&#160;</span><a href="#FN5" class="notemark"><span class="popup">24:15 23:6; 26:8; Dani 12:2; Joh 5:28-29</span></a>nami th'amaa yangu kwa Mulungu be ni dza ii ya at'u aa yenye, kwamba at'u ahachi na masio ahachi mandafufulwa.   <span class="verse" id="V16">16&#160;</span><a href="#FN6" class="notemark"><span class="popup">24:16 23:1; 1 Akor 4:4; 2 Akor 1:12; 2 T'imo 1:3</span></a>Kwa ut'u uu bai, siku zosi ninajeza here zhadimikikazho kuhenda madzo mbere za Mulungu na mbere za anadamu.   </div><div class='p'> <span class="verse" id="V17">17&#160;</span><a href="#FN7" class="notemark"><span class="popup">24:17-19 11:29-30; 21:17-28</span></a>“Bai bada ya kukala ko dzulu-dzulu miaka minji yenye, nauya ko Jerusalemu kwendaahirikira masikini a kwehu musadha wa p'esa, na kidza kwendamboza sadaka kamare.   <span class="verse" id="V18">18&#160;</span>Vikara nirihokala ni kahi za kuhenda gaga, at'u aa manipesa mo Hekaluni, nami were nidzahenda adha ra kudzitsusa. Were sina kundi ra at'u ho nirihokala, na were k'ahana fujo yoyosi.   <span class="verse" id="V19">19&#160;</span>Ela bai were hana Ayahudi angine kula jimbo ra Asia, kwandza ao manav̱irya makale ma haha na manene chamba mana ut'u wowosi wa kunishithakira.   <span class="verse" id="V20">20&#160;</span>H'aya zho mbai, aa mario haha, be vivi ni manene kala manona nina kosa haho nirihoima mbere za ro Baraza ra athumia.   <span class="verse" id="V21">21&#160;</span><a href="#FN8" class="notemark"><span class="popup">24:21 23:6; 24:15</span></a>Nina kit'u kimwenga nirichokihenda, na kala mananishithaki na kicho, ninakikubali. Napiga k'ululu mbere zao nikiamba, ‘Ninahukumiwa kwa kukala ninakuluhira kukala kuna kufufuka.’ ”   </div><div class='p'> <span class="verse" id="V22">22&#160;</span><a href="#FN9" class="notemark"><span class="popup">24:22 9:2</span></a>Ndo Feliki, ambaye go maut'u ga yo Ngira ya Jesu were anagamanyat'o, akiona baha yo k'esi aifunge kwandza, akiamba, “Ii k'esiyo ndaitosa haho Lusia mubomu wa jeshi andihokala adzire.”   <span class="verse" id="V23">23&#160;</span><a href="#FN10" class="notemark"><span class="popup">24:23 27:3; 28:16, 30</span></a>Bai akilagiza mubomu wa shikari amwangize rumande ye P'aulo, ela pia amup'e uhuru wa kutsembererwa ni asenae na mamwavize na mahitaji ga kwakwe.   </div><div class='s'>P'aulo a mbere za Feliki na Dirusila </div> <div class='p'> <span class="verse" id="V24">24&#160;</span>Bai bada ya siku mbiri t'ahu, Feliki wakudza na muchewe Dirusila. Mukaza Feliki were ni Muyahudi. K'uzhona bai, Feliki akimulagiza P'aulo adze, arihokudza P'aulo wanena dzulu za kumukuluhira Masihi Jesu na Feliki akikala anasirikiza thu.   <span class="verse" id="V25">25&#160;</span>Vikara P'aulo arihokala adzakwatya kunena dzulu za hachi na dzulu za kudziunya, na dzulu za yo hukumu indiyokudza, Feliki wangirwa ni woga akiamba, “Vinathosha vizho kwa rero! Haho nikikala nidzafisha nindakwiha kaheri.”   <span class="verse" id="V26">26&#160;</span>Mo ndani-ndani were Feliki ana th'amaa kukala hangine nikwenda P'aulo akamup'a kaitsi, kwa vizho akikala ni wa kumwiha kila mara na kunena naye.   </div><div class='p'> <span class="verse" id="V27">27&#160;</span><a href="#FN11" class="notemark"><span class="popup">24:27 25:9</span></a>Bai bada ya miaka miri kukira, ho hat'u ha Feliki hahalwa ni P'orikio Fesito, ela kwa kukala Feliki were anamala ahendzwe ni o Ayahudi, wathuwa kumuricha P'aulo mo rumande.   </div><ul class='tnav'>
<li><a href='index.htm'>Mahendo</a></li>
<li><a href='ACT23.htm'>&lt;</a></li>
<li><a href='ACT.htm'>24</a></li>
<li><a href='ACT25.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">24:1</a>
<span class="xo">24:1 </span><span class="xt">25:2</span></p>
<p class="x" id="FN2"><span class="notemark"></span><a class="notebackref" href="#V5">24:5</a>
<span class="xo">24:5 </span><span class="xt">17:6</span></p>
<p class="x" id="FN3"><span class="notemark"></span><a class="notebackref" href="#V6">24:6</a>
<span class="xo">24:6 </span><span class="xt">21:28, 30</span></p>
<p class="x" id="FN4"><span class="notemark"></span><a class="notebackref" href="#V14">24:14</a>
<span class="xo">24:14 </span><span class="xt">9:2</span></p>
<p class="x" id="FN5"><span class="notemark"></span><a class="notebackref" href="#V15">24:15</a>
<span class="xo">24:15 </span><span class="xt">23:6; 26:8; Dani 12:2; Joh 5:28-29</span></p>
<p class="x" id="FN6"><span class="notemark"></span><a class="notebackref" href="#V16">24:16</a>
<span class="xo">24:16 </span><span class="xt">23:1; 1 Akor 4:4; 2 Akor 1:12; 2 T'imo 1:3</span></p>
<p class="x" id="FN7"><span class="notemark"></span><a class="notebackref" href="#V17">24:17</a>
<span class="xo">24:17-19 </span><span class="xt">11:29-30; 21:17-28</span></p>
<p class="x" id="FN8"><span class="notemark"></span><a class="notebackref" href="#V21">24:21</a>
<span class="xo">24:21 </span><span class="xt">23:6; 24:15</span></p>
<p class="x" id="FN9"><span class="notemark"></span><a class="notebackref" href="#V22">24:22</a>
<span class="xo">24:22 </span><span class="xt">9:2</span></p>
<p class="x" id="FN10"><span class="notemark"></span><a class="notebackref" href="#V23">24:23</a>
<span class="xo">24:23 </span><span class="xt">27:3; 28:16, 30</span></p>
<p class="x" id="FN11"><span class="notemark"></span><a class="notebackref" href="#V27">24:27</a>
<span class="xo">24:27 </span><span class="xt">25:9</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

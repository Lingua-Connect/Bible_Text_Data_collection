<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Johana 6</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Johana</a></li>
<li><a href='JHN05.htm'>&lt;</a></li>
<li><a href='JHN.htm'>6</a></li>
<li><a href='JHN07.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='s'>Jesu anarisa at'u alifu ts'ano </div> <div class='r'>Math'ayo 14:13-21; Mariko 6:30-44; Luka 9:10-17  </div><div class='p'> <span class="verse" id="V1">1&#160;</span>Bada ya vivi Jesu wakwenda luhande lungine lwa ziya ra Galilaya ambaro pia ni ziya ra Tiberia.   <span class="verse" id="V2">2&#160;</span><a href="#FN1" class="notemark"><span class="popup">6:2 Math' 6:25; Joh 2:23</span></a>Bai at'u anji makimuthuwa, mana maona yo miujiza ariyoahendera at'u mariokala ni akongo.   <span class="verse" id="V3">3&#160;</span><a href="#FN2" class="notemark"><span class="popup">6:3 Kirimani: Math' 5:1; 15:29; Mar 3:13; 6:46; Luk 22:39</span></a>Kidza Jesu akikwera kirimani na akikelesi na anafundzie.   <span class="verse" id="V4">4&#160;</span><a href="#FN3" class="notemark"><span class="popup">6:4 2:13</span></a>Vikara wakathi uu sikuk'uu ya Kiyahudi ya P'asaka were i hehi.   </div><div class='p'> <span class="verse" id="V5">5&#160;</span>Bai Jesu arihonula matso waona kundi bomu ra at'u rinamudzirira. Akimuza Filipu, akiamba, “Vidze hundagulahi mikahe ya kuarisa at'u ano?”   <span class="verse" id="V6">6&#160;</span>Ela Jesu wamuza kumujeza thu, kwani were anamanya kare zho arizhokala andahenda ye mwenye.   <span class="verse" id="V7">7&#160;</span>Bai Filipu akiamba, “Hatha dinari magana mairi k'azidima kugula chakurya cha kuthosha cha kila mumwenga apate kaut'u ka kuluma-luma.”   </div><div class='p'> <span class="verse" id="V8">8&#160;</span><a href="#FN4" class="notemark"><span class="popup">6:8 Anderea: 1:40; 12:22; Math' 4:18; Mar 13:3</span></a>Ndo mwanafundziwe mumwenga Anderea, ariye ni nduguye Simoni P'et'ero akiamba,   <span class="verse" id="V9">9&#160;</span>“Haha hana muvulana ariye na mikahe mitsano ya shayiri na makumba mairi. Ela zho be hatha ni noni kwa at'u anji namuna ino?”   </div><div class='p'> <span class="verse" id="V10">10&#160;</span>Jesu akiamba, “Ambireni o at'u makelesi hedu.” Hat'u haho were hana nyasi nyinji. Kwa vizho kila mut'u akikeresi. Nao were ni here at'u alifu ts'ano, alume.   <span class="verse" id="V11">11&#160;</span><a href="#FN5" class="notemark"><span class="popup">6:11 21:9, 13</span></a>Bai Jesu akihala yo mikahe achamboza muv̱era kwa Mulungu na akiagazhira o at'u mariokala makelesi haho. Akihenda vizho pia kwa go makumba, na osi makirya hatha makivilola.   </div><div class='p'> <span class="verse" id="V12">12&#160;</span>Marihokala osi makusi, Jesu waambira anafundzie, “Tsolani-tsolani zho visiku vidzizhosala ili husitsuhe chochosi.”   <span class="verse" id="V13">13&#160;</span>Kwa vizho makivitsola-tsola zhosi, na makidzaza k'ahu kumi na mbiri kula kahi za yo mikahe mitsano ya shayiri iriyoriwa ni o at'u.   </div><div class='p'> <span class="verse" id="V14">14&#160;</span><a href="#FN6" class="notemark"><span class="popup">6:14 Kumbu 18:15, 18; Joh 1:21; 2:11; 5:46; 7:40; Mahe 3:22-23</span></a>Bai at'u marihoona wo muujiza ariwohenda Jesu makiandza kuamba, “Jeri wenye yuyu nde nabii humutharizaye haha urumwenguni.”   <span class="verse" id="V15">15&#160;</span><a href="#FN7" class="notemark"><span class="popup">6:15 5:13; 18:36</span></a>Kidza Jesu akimanya kukala were manamala kudzamugwira mamuhendye muthawali kwa nguvu. Kwa vizho akiachimbira achenda murimani na akikala h'akeye.   </div><div class='s'>Jesu ananenda dzulu za madzi </div> <div class='r'>Math'ayo 14:22-33; Mariko 6:45-52  </div><div class='p'> <span class="verse" id="V16">16&#160;</span>Bai kurihokala dziloni o anafundzie makwenda ko ziyani,   <span class="verse" id="V17">17&#160;</span>machangira dauni mavuke mende Kaperinaumu. Bai usiku uchangira na Jesu akikala k'adzaafikira bule.   <span class="verse" id="V18">18&#160;</span>Na wakathi uu luv̱utho lukali lwere lunapiga na kuvuruga go madzi.   <span class="verse" id="V19">19&#160;</span>Bai o anafundzie marihokala madzakwenda mwendo wa maili t'ahu hedu ne vivi mumo ziyani, mamona Jesu ananenda dzulu za madzi na anadza hehi na ro dau, bai makigoshezhwa.   <span class="verse" id="V20">20&#160;</span>Ela Jesu akiamba, “Sogoheni bule, ndimi.”   <span class="verse" id="V21">21&#160;</span>Bai makikala ma thayari apande mo dauni, ela vichache zhenye riro dau rikifika yo ts'i mariyokala manenda.   </div><div class='p'> <span class="verse" id="V22">22&#160;</span>Siku ya hiriye muthunganano uriwokala nyangamo ya ziya wakumbukira kukala ni dau mwenga h'akeye ririrokala haho. Kwa vizho makimanya kukala Jesu k'endere na anafundzie mo dauni ela makala madzamuricha.   <span class="verse" id="V23">23&#160;</span><a href="#FN8" class="notemark"><span class="popup">6:23 6:11</span></a>Kidza madau mangine kula Tiberia gakidzaima hehi na ho hat'u ambaho at'u were marya mikahe bada ya Bwana Jesu kulazha muv̱era kwa Mulungu.   <span class="verse" id="V24">24&#160;</span>O at'u marihoona kukala Jesu hedu anafundzie were k'amaho, machangira madauni na machenda Kaperinaumu kumumala Jesu.   </div><div class='s'>Jesu nde chakurya cha uzima </div> <div class='p'> <span class="verse" id="V25">25&#160;</span>Na o at'u marihomona Jesu nyangamo ya ziya makimuza makiamba, “Rabi, hatha wakudza rini be kuno?”   </div><div class='p'> <span class="verse" id="V26">26&#160;</span><a href="#FN9" class="notemark"><span class="popup">6:26 2:11</span></a>Jesu akiamba, “Ninamwambira ujeri, ninwi k'amunimala kwa kukala mwaona mana ya miujiza niriyoihenda, ela kwa kukala mwarya mikahe hatha muchakuha.   <span class="verse" id="V27">27&#160;</span><a href="#FN10" class="notemark"><span class="popup">6:27 6:35</span></a>Bai musihende kazi kwa ut'u wa chakurya kidimacho kunongeka, ela kwa ut'u wa chakurya kitoacho na kilazhacho uzima wa kare na kare, ambacho ye Mwana wa Mudamu nde andemup'a. Iye nde ariye Mulungu Baba adzamup'a wadimi wa kuhenda vizho.”   </div><div class='p'> <span class="verse" id="V28">28&#160;</span>Kudzasikira vizho makimuza makiamba, “Huhendedze ili hukale hunahenda kazi ya Mulungu?”   </div><div class='p'> <span class="verse" id="V29">29&#160;</span><a href="#FN11" class="notemark"><span class="popup">6:29 2:23</span></a>Jesu akiamba, “Ii ndo kazi ambayo Mulungu anahendza muihende, mukuluhireni iye ariyemuhuma.”   </div><div class='p'> <span class="verse" id="V30">30&#160;</span>Makiamba, “Vidze undahenda muujiza wani ili fuwone na fukukuluhire?   <span class="verse" id="V31">31&#160;</span><a href="#FN12" class="notemark"><span class="popup">6:31 Zabu 78:24; Kumbo 16:4, 31; Joh 6:49</span></a>Kwani babizehu marya Mana kuko nyika, here Maoro gaambazho, ‘Waap'a mukahe kula mulunguni makirya.’ ”   </div><div class='p'> <span class="verse" id="V32">32&#160;</span>Jesu akiamba, “Ninamwambira ujeri, Musa k'amup'ire chakurya kula mulunguni, ela Baba nde amup'aye chakurya jeri kula mulunguni.   <span class="verse" id="V33">33&#160;</span><a href="#FN13" class="notemark"><span class="popup">6:33 6:41, 51</span></a>Kwani chakurya kilazhwacho ni Mulungu ni ye adzaye kula mulunguni na kulazha uzima kwa urumwengu.”   </div><div class='p'> <span class="verse" id="V34">34&#160;</span><a href="#FN14" class="notemark"><span class="popup">6:34 4:15; Math' 6:11</span></a>Makiamba, “Bwana hup'e chakurya kiki kwenda-kwenda.”   </div><div class='p'> <span class="verse" id="V35">35&#160;</span><a href="#FN15" class="notemark"><span class="popup">6:35 4:13-14; 6:48-58; 7:37</span></a>Jesu akiambira, “Mimi ndimi chakurya cha uzima. Mut'u andiyekudza kwangu k'andasikira ndzala kamare, na iye andiyenikuluhira mimi k'andasikira k'ihu ng'o.   <span class="verse" id="V36">36&#160;</span><a href="#FN16" class="notemark"><span class="popup">6:36 16:9; 20:29</span></a>Vikara here nidzizhomwambira mudzanona, ela k'amukuluhira.   <span class="verse" id="V37">37&#160;</span><a href="#FN17" class="notemark"><span class="popup">6:37 17:2, 24</span></a>Kila mut'u nindiyep'ewa ni Baba, andakudza ko kwangu, na iye andiyekudza kwangu sindamuinga bule.   <span class="verse" id="V38">38&#160;</span><a href="#FN18" class="notemark"><span class="popup">6:38 4:34; Math' 26:39</span></a>Kwani sidzire kula mulunguni kudzahenda mahendzo gangu mwenye, ela nakudza ili nihende mahendzo ga iye ariyenihuma.   <span class="verse" id="V39">39&#160;</span><a href="#FN19" class="notemark"><span class="popup">6:39 10:28; 17:12; 18:9</span></a>Bai iye ariyenihuma anamala nihende vivi: Kwamba niafufule o at'u osi arionip'a. K'endzi nangamize hatha mumwenga.   <span class="verse" id="V40">40&#160;</span><a href="#FN20" class="notemark"><span class="popup">6:40 5:24; 6:44, 54; 11:24</span></a>Kwani zho ahendzazho ye Baba ni vivi: Kwamba osi mamonao Mwana na kumukuluhira madime kupata uzima wa kare na kare; nami nindaafufula siku ya mwisho.”   </div><div class='p'> <span class="verse" id="V41">41&#160;</span>Ayahudi makiandza kumunung'unika kwa kukala were adzaamba, “Mimi ndimi chakurya kirichothima kula mulunguni.”   <span class="verse" id="V42">42&#160;</span><a href="#FN21" class="notemark"><span class="popup">6:42 Math' 13:55</span></a>Makiamba, “Samba yuno ni Jesu, mwana wa Josefu? Babaye na mameye samba hunaamanya! Vikara viandzadze anaamba kukala wathima kula mulunguni?”   </div><div class='p'> <span class="verse" id="V43">43&#160;</span>Jesu akiambira, “Richani kunung'unikirana.   <span class="verse" id="V44">44&#160;</span>K'akuna adimaye kudza kwangu asihovufwa ni ye Baba ariyenihuma, nami nindamufufula siku ya mwisho.   <span class="verse" id="V45">45&#160;</span><a href="#FN22" class="notemark"><span class="popup">6:45 Isa 54:13</span></a>Manabii mandhika kukala, ‘At'u osi mandafundishwa ni Mulungu.’ Kila mut'u amusikiraye ye Baba na kudzifundisha kula kwakwe, ni kudza kwangu.   <span class="verse" id="V46">46&#160;</span><a href="#FN23" class="notemark"><span class="popup">6:46 1:18</span></a>Vivi k'avinyesa kukala kuna mut'u yoyosi ariyemona Baba, hasihokala iye alaye kwa Mulungu, bai iye ndiye ariyemona Baba.   <span class="verse" id="V47">47&#160;</span>Ninamwambira ujeri, mut'u akuluhiraye, yuna uzima wa kare na kare.   <span class="verse" id="V48">48&#160;</span><a href="#FN24" class="notemark"><span class="popup">6:48-50 6:35; Ugun 2:17</span></a>Mimi ndimi chakurya cha uzima.   <span class="verse" id="V49">49&#160;</span><a href="#FN25" class="notemark"><span class="popup">6:49 6:31</span></a>Babizenu marya Mana kuko nyika, kidza makifwa vizho.   <span class="verse" id="V50">50&#160;</span>Ela haha hana chakurya kitharamushwacho kula mulunguni ambacho mut'u anadima kurya na kutsafwa.   <span class="verse" id="V51">51&#160;</span>Mimi ndimi chakurya chenye uzima kirichotharamushwa haha ts'i kula mulunguni. Kila mut'u anderya chakurya kiki andakala moyo kare na kare. Mukahe uu ni mwiri wangu, ambawo ninaulazha kwamba urumwengu upate uzima.”   </div><div class='p'> <span class="verse" id="V52">52&#160;</span>Bai o Ayahudi marihosikira vivi, makinenezana enye kwa enye na kuamba, “Vinadimikikadze yuno mut'u kuhup'a mwiriwe huurye?”   </div><div class='p'> <span class="verse" id="V53">53&#160;</span><a href="#FN26" class="notemark"><span class="popup">6:53-58 Math' 26:26-28; 1 Akor 10:16; 11:23-26</span></a>Jesu akiamba, “Ninamwambira ujeri. Kala k'amundarya mwiri wa Mwana wa Mudamu na kunwa milatsoye k'amundakala na uzima ndani mwenu.   <span class="verse" id="V54">54&#160;</span>Kwani ye aryaye mwiri wangu na kunwa milatso yangu yuna uzima wa kare na kare, na nindamufufula siku ya mwisho.   <span class="verse" id="V55">55&#160;</span>Kwani wo mwiri wangu ndo chakurya jeri-jeri na milatso yangu ndo kinywaji jeri-jeri.   <span class="verse" id="V56">56&#160;</span><a href="#FN27" class="notemark"><span class="popup">6:56 15:4-5</span></a>Mut'u aryaye mwiri wangu na kunwa milatso yangu andakala kit'u kimwenga nami.   <span class="verse" id="V57">57&#160;</span>Here Baba ariye moyo arizhonihuma, nami ni moyo kwa ut'u wa Baba, kwa vizho ye aniryaye andakala moyo kwa ut'u wa mimi.   <span class="verse" id="V58">58&#160;</span>Bai kiki ndo chakurya kirichotharamushwa kula mulunguni. Nacho si here kiryahu marichorya babizenu na makifwa. Ela iye andiyerya chakurya kiki nindichomup'a, andakala moyo kare na kare.”   <span class="verse" id="V59">59&#160;</span>Jesu wanena vivi arihokala anafundisha kahi za sinagogi kuko Kaperinaumu.   </div><div class='s'>Maneno ga uzima wa kare na kare </div> <div class='p'> <span class="verse" id="V60">60&#160;</span>Anji kahi za anafundzie marihosikira vivi maamba, “Riri ni fundisho komu, k'akuna adimaye kurikubali bule.”   </div><div class='p'> <span class="verse" id="V61">61&#160;</span>Bai Jesu akimanya kukala o anafundzie mananung'unika dzulu ya vivi, kwa vizho akiambira, “Vidze vino vinamukwaza?   <span class="verse" id="V62">62&#160;</span><a href="#FN28" class="notemark"><span class="popup">6:62 Mahe 1:9-11</span></a>Vidze mundasikiradze mundihomona Mwana wa Mudamu anenda dzulu arikombola?   <span class="verse" id="V63">63&#160;</span><a href="#FN29" class="notemark"><span class="popup">6:63 3:5-8; 2 Akor 3:6</span></a>Kilazhacho uzima ni Roho wa Mulungu, nguvu za mudamu k'azina faidha bule. Gago maneno nidzigomwambira ni Roho na uzima.   <span class="verse" id="V64">64&#160;</span><a href="#FN30" class="notemark"><span class="popup">6:64 13:11; 16:9</span></a>Kidza angine enu k'amukuluhira!” Jesu wamanya hangu chaho aryahu mario were k'amandamukuluhira na iye andiyemusaliti.   <span class="verse" id="V65">65&#160;</span>Na achangeza kuamba, “Ndosa namwambira kukala k'akuna adimaye kudza kwangu, asihodimirwa kuhenda vizho ni Baba.”   </div><div class='p'> <span class="verse" id="V66">66&#160;</span>Kwa ut'u uu, anji kahi za anafundzie mamuricha na k'amadimire kwenda naye kila hat'u kaheri.   </div><div class='p'> <span class="verse" id="V67">67&#160;</span><a href="#FN31" class="notemark"><span class="popup">6:67-69 Math' 16:15-20; Mar 1:24</span></a>Ndo Jesu akiauza o anafundzie kumi na airi, akiamba, “Vidze munamala muniriche nanwi?”   </div><div class='p'> <span class="verse" id="V68">68&#160;</span>Simoni P'et'ero akimudzigidzya akiamba, “Bwana fukuriche fwende kwa h'ani? Uwe una maneno ga uzima wa kare na kare,   <span class="verse" id="V69">69&#160;</span>na hunakuluhira na hunamanya kukala uwe ndiwe Mweri wa Mulungu.”   </div><div class='p'> <span class="verse" id="V70">70&#160;</span>Kidza Jesu akidzigidzya akiamba, “Vidze simutsagulire ninwi kumi na airi? Kidza mumwenga wenu ni Shethani!”   </div><div class='p'> <span class="verse" id="V71">71&#160;</span><a href="#FN32" class="notemark"><span class="popup">6:71 12:4</span></a>Wamanisha Juda mwana wa Simoni Isikariote ambaye vingahokala ni mumwenga kahi za o anafundzie kumi na airi, iye were andakudzamusaliti ko mbereni.   </div><ul class='tnav'>
<li><a href='index.htm'>Johana</a></li>
<li><a href='JHN05.htm'>&lt;</a></li>
<li><a href='JHN.htm'>6</a></li>
<li><a href='JHN07.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V2">6:2</a>
<span class="xo">6:2 </span><span class="xt">Math' 6:25; Joh 2:23</span></p>
<p class="f" id="FN2"><span class="notemark"></span><a class="notebackref" href="#V3">6:3</a>
<span class="fr">6:3 </span><span class="ft">Kirimani: Math' 5:1; 15:29; Mar 3:13; 6:46; Luk 22:39</span></p>
<p class="x" id="FN3"><span class="notemark"></span><a class="notebackref" href="#V4">6:4</a>
<span class="xo">6:4 </span><span class="xt">2:13</span></p>
<p class="f" id="FN4"><span class="notemark"></span><a class="notebackref" href="#V8">6:8</a>
<span class="fr">6:8 </span><span class="ft">Anderea: 1:40; 12:22; Math' 4:18; Mar 13:3</span></p>
<p class="x" id="FN5"><span class="notemark"></span><a class="notebackref" href="#V11">6:11</a>
<span class="xo">6:11 </span><span class="xt">21:9, 13</span></p>
<p class="x" id="FN6"><span class="notemark"></span><a class="notebackref" href="#V14">6:14</a>
<span class="xo">6:14 </span><span class="xt">Kumbu 18:15, 18; Joh 1:21; 2:11; 5:46; 7:40; Mahe 3:22-23</span></p>
<p class="x" id="FN7"><span class="notemark"></span><a class="notebackref" href="#V15">6:15</a>
<span class="xo">6:15 </span><span class="xt">5:13; 18:36</span></p>
<p class="x" id="FN8"><span class="notemark"></span><a class="notebackref" href="#V23">6:23</a>
<span class="xo">6:23 </span><span class="xt">6:11</span></p>
<p class="x" id="FN9"><span class="notemark"></span><a class="notebackref" href="#V26">6:26</a>
<span class="xo">6:26 </span><span class="xt">2:11</span></p>
<p class="x" id="FN10"><span class="notemark"></span><a class="notebackref" href="#V27">6:27</a>
<span class="xo">6:27 </span><span class="xt">6:35</span></p>
<p class="x" id="FN11"><span class="notemark"></span><a class="notebackref" href="#V29">6:29</a>
<span class="xo">6:29 </span><span class="xt">2:23</span></p>
<p class="x" id="FN12"><span class="notemark"></span><a class="notebackref" href="#V31">6:31</a>
<span class="xo">6:31 </span><span class="xt">Zabu 78:24; Kumbo 16:4, 31; Joh 6:49</span></p>
<p class="x" id="FN13"><span class="notemark"></span><a class="notebackref" href="#V33">6:33</a>
<span class="xo">6:33 </span><span class="xt">6:41, 51</span></p>
<p class="x" id="FN14"><span class="notemark"></span><a class="notebackref" href="#V34">6:34</a>
<span class="xo">6:34 </span><span class="xt">4:15; Math' 6:11</span></p>
<p class="x" id="FN15"><span class="notemark"></span><a class="notebackref" href="#V35">6:35</a>
<span class="xo">6:35 </span><span class="xt">4:13-14; 6:48-58; 7:37</span></p>
<p class="x" id="FN16"><span class="notemark"></span><a class="notebackref" href="#V36">6:36</a>
<span class="xo">6:36 </span><span class="xt">16:9; 20:29</span></p>
<p class="x" id="FN17"><span class="notemark"></span><a class="notebackref" href="#V37">6:37</a>
<span class="xo">6:37 </span><span class="xt">17:2, 24</span></p>
<p class="x" id="FN18"><span class="notemark"></span><a class="notebackref" href="#V38">6:38</a>
<span class="xo">6:38 </span><span class="xt">4:34; Math' 26:39</span></p>
<p class="x" id="FN19"><span class="notemark"></span><a class="notebackref" href="#V39">6:39</a>
<span class="xo">6:39 </span><span class="xt">10:28; 17:12; 18:9</span></p>
<p class="x" id="FN20"><span class="notemark"></span><a class="notebackref" href="#V40">6:40</a>
<span class="xo">6:40 </span><span class="xt">5:24; 6:44, 54; 11:24</span></p>
<p class="x" id="FN21"><span class="notemark"></span><a class="notebackref" href="#V42">6:42</a>
<span class="xo">6:42 </span><span class="xt">Math' 13:55</span></p>
<p class="x" id="FN22"><span class="notemark"></span><a class="notebackref" href="#V45">6:45</a>
<span class="xo">6:45 </span><span class="xt">Isa 54:13</span></p>
<p class="x" id="FN23"><span class="notemark"></span><a class="notebackref" href="#V46">6:46</a>
<span class="xo">6:46 </span><span class="xt">1:18</span></p>
<p class="x" id="FN24"><span class="notemark"></span><a class="notebackref" href="#V48">6:48</a>
<span class="xo">6:48-50 </span><span class="xt">6:35; Ugun 2:17</span></p>
<p class="x" id="FN25"><span class="notemark"></span><a class="notebackref" href="#V49">6:49</a>
<span class="xo">6:49 </span><span class="xt">6:31</span></p>
<p class="x" id="FN26"><span class="notemark"></span><a class="notebackref" href="#V53">6:53</a>
<span class="xo">6:53-58 </span><span class="xt">Math' 26:26-28; 1 Akor 10:16; 11:23-26</span></p>
<p class="x" id="FN27"><span class="notemark"></span><a class="notebackref" href="#V56">6:56</a>
<span class="xo">6:56 </span><span class="xt">15:4-5</span></p>
<p class="x" id="FN28"><span class="notemark"></span><a class="notebackref" href="#V62">6:62</a>
<span class="xo">6:62 </span><span class="xt">Mahe 1:9-11</span></p>
<p class="x" id="FN29"><span class="notemark"></span><a class="notebackref" href="#V63">6:63</a>
<span class="xo">6:63 </span><span class="xt">3:5-8; 2 Akor 3:6</span></p>
<p class="x" id="FN30"><span class="notemark"></span><a class="notebackref" href="#V64">6:64</a>
<span class="xo">6:64 </span><span class="xt">13:11; 16:9</span></p>
<p class="x" id="FN31"><span class="notemark"></span><a class="notebackref" href="#V67">6:67</a>
<span class="xo">6:67-69 </span><span class="xt">Math' 16:15-20; Mar 1:24</span></p>
<p class="x" id="FN32"><span class="notemark"></span><a class="notebackref" href="#V71">6:71</a>
<span class="xo">6:71 </span><span class="xt">12:4</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

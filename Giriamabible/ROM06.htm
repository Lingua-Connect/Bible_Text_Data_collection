<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Arumi 6</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Arumi</a></li>
<li><a href='ROM05.htm'>&lt;</a></li>
<li><a href='ROM.htm'>6</a></li>
<li><a href='ROM07.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='s'>Dambi k'aifuthawala kaheri </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">6:1 3:5-8, 31; 5:20</span></a>Ndo fuambedze vikara? Vino be ndizho fuenderere kuhenda dambi ili nema ya Mulungu ikaze kwangezeka?   <span class="verse" id="V2">2&#160;</span><a href="#FN2" class="notemark"><span class="popup">6:2 6:6; 7:4</span></a>Hatha bule! Sino hurioifwerera dambi, funadimadze kuenderera kuishi kahi za dambi kaheri?   <span class="verse" id="V3">3&#160;</span><a href="#FN3" class="notemark"><span class="popup">6:3-4 Agal 3:27; Akol 2:12; Tit 3:5; 1 P'et 3:21; Math' 28:19</span></a>Vidze k'amumanya kukala sino huriobat'izwa kahi za Masihi Jesu, fwabat'izwa kahi za kifwache?   <span class="verse" id="V4">4&#160;</span><a href="#FN4" class="notemark"><span class="popup">6:4 2 Akor 5:14-15, 17; Agal 6:15; Akol 3:1-5, 10</span></a>Na kukiririra na uwo ubat'izo, fwazikwa hamwenga naye, ili here Masihi arizhofufuka kwa ut'u wa nguma na nguvu za Mulungu, siswi naswi hugaluke na kuishi maisha masha.   <span class="verse" id="V5">5&#160;</span><a href="#FN5" class="notemark"><span class="popup">6:5 Afil 3:10-11</span></a>Kwani here hurizhoungana naye kahi za mufano wa kifwache, hundaungana naye kahi za mufano wa kufufukakwe.   <span class="verse" id="V6">6&#160;</span><a href="#FN6" class="notemark"><span class="popup">6:6 Agal 5:24</span></a>Funamanya kukala hali yehu ya kapindi here anadamu, yasulubiwa hamwenga na Jesu, ili kwamba wo mwiri wa dambi unongwe-nongwe, na husikale atumwa a dambi kaheri.   <span class="verse" id="V7">7&#160;</span>Kwani mut'u akifwa k'athawalwa ni dambi kaheri.   <span class="verse" id="V8">8&#160;</span>Bai kwa kukala fwafwa hamwenga na Masihi, hunakuluhira kukala hundaishi hamwenga naye pia.   <span class="verse" id="V9">9&#160;</span><a href="#FN7" class="notemark"><span class="popup">6:9-10 Mahe 2:27; Aebu 9:25-28; 1 P'et 3:18</span></a>Funamanya kukala Masihi wafufuka na k'andafwa kaheri, kwani kifwa k'akimwadima kaheri.   <span class="verse" id="V10">10&#160;</span>Iye wafwa lumwenga akiifwerera dambi, na vivi anamuishira Mulungu.   <span class="verse" id="V11">11&#160;</span><a href="#FN8" class="notemark"><span class="popup">6:11 Agal 2:19; 1 P'et 2:24</span></a>Bai hatha ninwi nanwi dzihaleni here at'u murioifwerera dambi na vino munamuishira Mulungu kahi za Masihi Jesu.   </div><div class='p'> <span class="verse" id="V12">12&#160;</span><a href="#FN9" class="notemark"><span class="popup">6:12 12:1</span></a>Kwa vizho bai, musiriche dambi ikathawala yo miri yenu ifwayo hatha mukathuwiriza zo th'amaaze mbii.   <span class="verse" id="V13">13&#160;</span>Musihale vilungo zha miri yenu be mukavihumira kwa kuhendera dambi hedu uthiriri wowosi, ela dzimbozeni kwa Mulungu, muhumire vilungo zhenu kwa kuhendera hachi, here at'u mariombozwa kifwani na machangizwa uzimani.   <span class="verse" id="V14">14&#160;</span><a href="#FN10" class="notemark"><span class="popup">6:14 5:2; Agal 5:18; 1 Joh 3:6</span></a>Kwa kukala ninwi mu ts'ini za nema k'amu ts'ini za Sheria, dambi k'aindamuthawala bule.   </div><div class='s'>Amasihia si atumwa a dambi kaheri </div> <div class='p'> <span class="verse" id="V15">15&#160;</span><a href="#FN11" class="notemark"><span class="popup">6:15 6:1</span></a>Ndo fuambedze vikara? Vino zha kukala fudzauya fu ts'ini za nema ya Mulungu k'afu ts'ini za Sheria kaheri, be ndizho futhuwe kuhenda dambi? Hatha bule! Fusihende vizho.   <span class="verse" id="V16">16&#160;</span><a href="#FN12" class="notemark"><span class="popup">6:16 Joh 8:34; 2 P'et 2:19</span></a>Hedu k'amumanya kukala mukidzimbozeza kukala atumwa asikizi kwa mut'u, mut'u iye mumusikizaye nde bwana wenu? Bai nimutsagule vimwenga. Mukale atumwa a dambi iriyo mwishowe ni kifwa, hedu mukale atumwa a kuhenda ahendzazho Mulungu uriwo mwishowe, ni uhachi.   <span class="verse" id="V17">17&#160;</span><a href="#FN13" class="notemark"><span class="popup">6:17 Joh 8:32</span></a>Ela ninamulazhira muv̱era Mulungu, kwani hatha ingahokala haho kapindi mwakala atumwa a dambi, vivi go maut'u murigofundishwa, munagathuwa kamare kwa moyo mumwenga.   <span class="verse" id="V18">18&#160;</span><a href="#FN14" class="notemark"><span class="popup">6:18 1 P'et 2:24</span></a>Ninwi mwaikwa huru kula kwa utumwa wa dambi, mudzauya mu atumwa a uhachi.   </div><div class='p'> <span class="verse" id="V19">19&#160;</span>Ninahumira maneno na mifano muimanyayo, kwa kukala nisihohenda vizho, k'amundang'alirwa bule. Here dza viryahu murizhomboza vilungo zhenu, vihumirwe kahi za uthiriri na ukolo, vivi mbozani vilungo zhenu vihumike kahi za uhachi, mukale aeri.   </div><div class='p'> <span class="verse" id="V20">20&#160;</span>Murihokala atumwa a dambi, were k'amuthawalwa ni uhachi bule.   <span class="verse" id="V21">21&#160;</span><a href="#FN15" class="notemark"><span class="popup">6:21 7:5; 8:6, 13; Jako 1:14-15</span></a>Ela mwapata faidha yani, kala go murigohenda wakathi uwo vivi muna haya nago? Maut'u gago mwishowe ni kifwa.   <span class="verse" id="V22">22&#160;</span>Ela vivi mwaikwa huru kula kwa dambi, na mudzauya mu atumwa a Mulungu. Faidha ya kwakwe ni kutsuswa na mwishowe ni uzima wa kare na kare.   <span class="verse" id="V23">23&#160;</span><a href="#FN16" class="notemark"><span class="popup">6:23 5:21</span></a>Kwani mushahara wa dambi ni kifwa, ela zawadi ya Mulungu ni uzima wa kare na kare kukirira kwa Masihi Jesu, Bwana wehu.   </div><ul class='tnav'>
<li><a href='index.htm'>Arumi</a></li>
<li><a href='ROM05.htm'>&lt;</a></li>
<li><a href='ROM.htm'>6</a></li>
<li><a href='ROM07.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">6:1</a>
<span class="xo">6:1 </span><span class="xt">3:5-8, 31; 5:20</span></p>
<p class="x" id="FN2"><span class="notemark"></span><a class="notebackref" href="#V2">6:2</a>
<span class="xo">6:2 </span><span class="xt">6:6; 7:4</span></p>
<p class="x" id="FN3"><span class="notemark"></span><a class="notebackref" href="#V3">6:3</a>
<span class="xo">6:3-4 </span><span class="xt">Agal 3:27; Akol 2:12; Tit 3:5; 1 P'et 3:21; Math' 28:19</span></p>
<p class="x" id="FN4"><span class="notemark"></span><a class="notebackref" href="#V4">6:4</a>
<span class="xo">6:4 </span><span class="xt">2 Akor 5:14-15, 17; Agal 6:15; Akol 3:1-5, 10</span></p>
<p class="x" id="FN5"><span class="notemark"></span><a class="notebackref" href="#V5">6:5</a>
<span class="xo">6:5 </span><span class="xt">Afil 3:10-11</span></p>
<p class="x" id="FN6"><span class="notemark"></span><a class="notebackref" href="#V6">6:6</a>
<span class="xo">6:6 </span><span class="xt">Agal 5:24</span></p>
<p class="x" id="FN7"><span class="notemark"></span><a class="notebackref" href="#V9">6:9</a>
<span class="xo">6:9-10 </span><span class="xt">Mahe 2:27; Aebu 9:25-28; 1 P'et 3:18</span></p>
<p class="x" id="FN8"><span class="notemark"></span><a class="notebackref" href="#V11">6:11</a>
<span class="xo">6:11 </span><span class="xt">Agal 2:19; 1 P'et 2:24</span></p>
<p class="x" id="FN9"><span class="notemark"></span><a class="notebackref" href="#V12">6:12</a>
<span class="xo">6:12 </span><span class="xt">12:1</span></p>
<p class="x" id="FN10"><span class="notemark"></span><a class="notebackref" href="#V14">6:14</a>
<span class="xo">6:14 </span><span class="xt">5:2; Agal 5:18; 1 Joh 3:6</span></p>
<p class="x" id="FN11"><span class="notemark"></span><a class="notebackref" href="#V15">6:15</a>
<span class="xo">6:15 </span><span class="xt">6:1</span></p>
<p class="x" id="FN12"><span class="notemark"></span><a class="notebackref" href="#V16">6:16</a>
<span class="xo">6:16 </span><span class="xt">Joh 8:34; 2 P'et 2:19</span></p>
<p class="x" id="FN13"><span class="notemark"></span><a class="notebackref" href="#V17">6:17</a>
<span class="xo">6:17 </span><span class="xt">Joh 8:32</span></p>
<p class="x" id="FN14"><span class="notemark"></span><a class="notebackref" href="#V18">6:18</a>
<span class="xo">6:18 </span><span class="xt">1 P'et 2:24</span></p>
<p class="x" id="FN15"><span class="notemark"></span><a class="notebackref" href="#V21">6:21</a>
<span class="xo">6:21 </span><span class="xt">7:5; 8:6, 13; Jako 1:14-15</span></p>
<p class="x" id="FN16"><span class="notemark"></span><a class="notebackref" href="#V23">6:23</a>
<span class="xo">6:23 </span><span class="xt">5:21</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

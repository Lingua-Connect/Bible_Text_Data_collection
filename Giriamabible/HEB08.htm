<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Aeburania 8</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Aeburania</a></li>
<li><a href='HEB07.htm'>&lt;</a></li>
<li><a href='HEB.htm'>8</a></li>
<li><a href='HEB09.htm'>&gt;</a></li>
</ul>
<div class="main">
 
<div class='chapterlabel' id="V0"> 8</div><div class='s'>Jesu nde mulombi mubomu wa kilagane kisha </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">8:1 4:14; Mukono wa kurya: 1:3, 13; 7:25; 10:12; 12:2, 25; Zabu 110:1; Math' 22:44; Mahe 2:33; Arum 8:34; Aefe 1:20; Akol 3:1</span></a>Vikara, kahi za gaga maneno gosi fuganenago haha, kit'u kibomu ni kukala, funa mulombi mubomu mwenye kuko dzulu mulunguni. Mulombi yuyu akelesi mukono wa kurya wa kihi cha kithawali cha Mulungu mwenye nguvu dzulu ya zhosi.   <span class="verse" id="V2">2&#160;</span><a href="#FN2" class="notemark"><span class="popup">8:2 8:5</span></a>Anahenda kazi ya ulombi kahi za ho hat'u haeri, ndani ya ro hema ra jeri ririroakwa ni Bwana mwenye, si hema ririroakwa ni mudamu.   </div><div class='p'> <span class="verse" id="V3">3&#160;</span>Kwa kukala kila mulombi mubomu nikutsagulwa ili amwambozere Mulungu zawadi na sadaka, mulombi wehu mubomu naye ni hatha akale na ut'u wa kumwambozera Mulungu.   <span class="verse" id="V4">4&#160;</span>Kalaho mulombi yuyu be a haha dhuniani, ngere si mulombi bule, mana haha be hana alombi mambozao zawadi kwa Mulungu kuthuwana na Sheria ya Kiyahudi.   <span class="verse" id="V5">5&#160;</span><a href="#FN3" class="notemark"><span class="popup">8:5 9:9; 10:1; Akol 2:17</span></a>Yo kazi ya ulombi maihendayo haha, be ni mufano wa yo iriyo kahi za ho hat'u haeri kuko mulunguni. Kwani hatha Musa naye arihokala anamala kuaka ro hema, Mulungu wamulagiza akiamba, “Hakikisha kukala kila kit'u unakitengeza kulengana na wo muundo uriwowanyeswa ko dzulu murimani.”   <span class="verse" id="V6">6&#160;</span><a href="#FN4" class="notemark"><span class="popup">8:6 7:22; 8:2, 6, 13; 9:11, 15; 12:24; Isa 55:3; Jere 31:31-33; Izik 37:26; 1 Akor 11:25</span></a>Ela here fuonazho, kazi ya ulombi ariyoigerwa Masihi ni bomu zhomu kukira yo yao. Na hatha cho kilagane akiimiriracho nacho, ni kidzo kukira cho cha kapindi. Kwani maut'u garigolagwa kahi za kilagane kiki ni madzo zaidhi.   </div><div class='p'> <span class="verse" id="V7">7&#160;</span>Kwani kala cho kilagane cha kwandza were k'akina kaila kokosi, ngere k'akukakalire na haja ya kilagane cha hiri.   <span class="verse" id="V8">8&#160;</span><a href="#FN5" class="notemark"><span class="popup">8:8-12 Jere 31:31-34; Aebu 10:16-17</span></a>Ela Mulungu waona kukala at'ue mana makosa ndo hatha akiamba,  </div><div class='q'>“Bwana anaamba kukala,  </div><div class='q'>siku zinadza nindihoika kilagane kisha  </div><div class='q2'>na at'u a Iziraeli na at'u Juda.   </div><div class='q'> <span class="verse" id="V9">9&#160;</span>Bwana anaamba kukala,  </div><div class='q'>kilagane kicho k'akindakala here dza cho nirichochika na akare ao bule  </div><div class='q2'>siku iryahu nirihoagwira mukono na nikialongoza nikiamboza ts'i ya Misiri.  </div><div class='q'>Kwani k'amaendererere kukithuwa kilagane changu  </div><div class='q2'>nami kwa ut'u uwo wenye siajalire kaheri.   </div><div class='q'> <span class="verse" id="V10">10&#160;</span>Bwana anaamba kukala,  </div><div class='q'>kiki ndo kilagane nindichoika na at'u a Iziraeli siku zidzazo,  </div><div class='q2'>nindaika sheria zangu kahi za akili zao,  </div><div class='q2'>na kuzandhika kahi za mioyo yao.  </div><div class='q'>Mimi nindakala Mulungu wao,  </div><div class='q2'>nao mandakala at'u angu.   </div><div class='q'> <span class="verse" id="V11">11&#160;</span>Kundakala k'akuna haja ya mut'u kumufundisha mwandziwe kumwamba,  </div><div class='q2'>‘Mumanye Bwana.’  </div><div class='q'>Kwani kila mut'u, mubomu na muthithe  </div><div class='q2'>andakala ananimanya.   </div><div class='q'> <span class="verse" id="V12">12&#160;</span>Mana nindaaonera mbazi, niasamehe dambi zao,  </div><div class='q2'>nami sindazikumbukira kaheri.”   </div><div class='m'> <span class="verse" id="V13">13&#160;</span><a href="#FN6" class="notemark"><span class="popup">8:13 8:6</span></a>Bai Mulungu arihonena dzulu za kilagane kisha, were adzaona kukala kiryahu cha kapindi kidzauya k'akifwaha kaheri. Na ut'u uriwo udzathumika hatha k'aufwaha kaheri u thayari kwangamika.   </div><ul class='tnav'>
<li><a href='index.htm'>Aeburania</a></li>
<li><a href='HEB07.htm'>&lt;</a></li>
<li><a href='HEB.htm'>8</a></li>
<li><a href='HEB09.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark"></span><a class="notebackref" href="#V1">8:1</a>
<span class="fr">8:1 </span><span class="ft">4:14; Mukono wa kurya: 1:3, 13; 7:25; 10:12; 12:2, 25; Zabu 110:1; Math' 22:44; Mahe 2:33; Arum 8:34; Aefe 1:20; Akol 3:1</span></p>
<p class="x" id="FN2"><span class="notemark"></span><a class="notebackref" href="#V2">8:2</a>
<span class="xo">8:2 </span><span class="xt">8:5</span></p>
<p class="x" id="FN3"><span class="notemark"></span><a class="notebackref" href="#V5">8:5</a>
<span class="xo">8:5 </span><span class="xt">9:9; 10:1; Akol 2:17</span></p>
<p class="x" id="FN4"><span class="notemark"></span><a class="notebackref" href="#V6">8:6</a>
<span class="xo">8:6 </span><span class="xt">7:22; 8:2, 6, 13; 9:11, 15; 12:24; Isa 55:3; Jere 31:31-33; Izik 37:26; 1 Akor 11:25</span></p>
<p class="x" id="FN5"><span class="notemark"></span><a class="notebackref" href="#V8">8:8</a>
<span class="xo">8:8-12 </span><span class="xt">Jere 31:31-34; Aebu 10:16-17</span></p>
<p class="x" id="FN6"><span class="notemark"></span><a class="notebackref" href="#V13">8:13</a>
<span class="xo">8:13 </span><span class="xt">8:6</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Johana 5</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Johana</a></li>
<li><a href='JHN04.htm'>&lt;</a></li>
<li><a href='JHN.htm'>5</a></li>
<li><a href='JHN06.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='s'>Jesu anahoza mwanamulume birikani </div> <div class='p'> <span class="verse" id="V1">1&#160;</span>Badaye Jesu wambuka Jerusalemu kwa sikuk'uu ya Kiyahudi.   <span class="verse" id="V2">2&#160;</span>Vikara kuko Jerusalemu hehi na Muv̱irya wa Ng'ondzi kuna birika ambaro kwa Kieburania rinaifwa Betizath'a. Birika riri were rina ukuta uriwo na miryango mitsano.   <span class="verse" id="V3">3&#160;</span>Bai kahi za birika riri were hana akongo anji sana mahembelele, masoona, vidende, na akuholoza. [   <span class="verse" id="V4">4&#160;</span>Nao were manathariza madzi gatigwe, mana were wakathi kwa wakathi, malaika wa Bwana anatharamuka mo birikani na kugatiga go madzi. Vikara mut'u wa kwandza wa kwangira mo birikani bada ya madzi kutigwa wahozwa ukongowe ariwokala nawo.]   <span class="verse" id="V5">5&#160;</span>Bai haho were hana mut'u mumwenga ariyekala adzafisha miaka mirongo mihahu na minane analumwa thu.   <span class="verse" id="V6">6&#160;</span>Jesu arihomona na kumanya kukala adzakala haho kwa muda mure, wamuza akiamba, “Vidze unamala kuhola?”   </div><div class='p'> <span class="verse" id="V7">7&#160;</span>Ye munyonge akiamba, “Bwana mut'u mimi, sina mut'u wa kunangiza birikani madzi gatigwaho, mana nikijeza kwangira thu, nakatw'a ni mut'u mungine.”   <span class="verse" id="V8">8&#160;</span><a href="#FN1" class="notemark"><span class="popup">5:8-9 Math' 9:6-7</span></a>Jesu akimwamba, “Uka, uhale godhororo wanende.”   <span class="verse" id="V9">9&#160;</span><a href="#FN2" class="notemark"><span class="popup">5:9 5:16, 18; 7:21-22; 9:14; Mar 2:27-28</span></a>Haho henye ye mut'u akihola. Akihala godhoro ra kwakwe akinenda.  </div><div class='p'>Vinakala vivi were ni siku ya Sabato.   <span class="verse" id="V10">10&#160;</span><a href="#FN3" class="notemark"><span class="popup">5:10 Kumbo 20:8-10; Jere 17:21-22</span></a>Bai o Ayahudi makimwamba ye ariyekala adzahozwa, “Rero ni Sabato na kulingana na sheria yehu k'uv̱irya kutsukula godhoro bule.”   </div><div class='p'> <span class="verse" id="V11">11&#160;</span>Iye mut'u akiamba, “Ye adziyenihoza adzanambira, ‘Hala godhororo wende.’ ”   </div><div class='p'> <span class="verse" id="V12">12&#160;</span>Bai makimuza makiamba, “Ni h'ani mut'u yuno adziyekwambira uhale godhororo na wende kwenu?”   </div><div class='p'> <span class="verse" id="V13">13&#160;</span><a href="#FN4" class="notemark"><span class="popup">5:13 6:15; 11:54; 12:36; Math' 8:18; 13:36</span></a>Ela ye mut'u ariyehozwa k'amumanyire ye ariyekala adzamuhoza, kwa kukala hat'u haho were hana kundi ra at'u na Jesu were adzahenyeza akenda.   </div><div class='p'> <span class="verse" id="V14">14&#160;</span><a href="#FN5" class="notemark"><span class="popup">5:14 Math' 9:2; Jako 5:16</span></a>Badaye Jesu akimona kahi za ro Hekalu akimwamba, “Lola u muzima vikara. Usihende dambi kaheri, p'ore ukagwirwa ni ut'u uwi zaidhi kukira uu.”   </div><div class='p'> <span class="verse" id="V15">15&#160;</span><a href="#FN6" class="notemark"><span class="popup">5:15 9:11</span></a>Ndo ye mut'u achenda na akiambira o Ayahudi kukala ni Jesu nde ariyemuhoza.   </div><div class='s'>Jesu ana wadimi wa Mulungu </div> <div class='p'> <span class="verse" id="V16">16&#160;</span>Kwa ut'u uu o Ayahudi makiandza kumutesa Jesu, kwa kukala were adzahenda kihendo kiki siku ya Sabato.   <span class="verse" id="V17">17&#160;</span>Jesu akiadzigidzya, akiamba, “Baba anahenda kazi kila wakathi, na mimi nami nav̱irya nihende kazi.”   </div><div class='p'> <span class="verse" id="V18">18&#160;</span><a href="#FN7" class="notemark"><span class="popup">5:18 Kwalaga: Math' 14:5; Joh 7:1, 25; 8:37, 40; 11:53; Baba na Mwana: 1:34; 3:35; 8:16-19; 10:17-18, 29-38; 14:8-11, 20, 28; 15:9-10; 16:27-28; 17</span></a>Neno riri raahendya o Ayahudi mazidhi kumala kumwalaga Jesu, kwa kukala were k'avundzire Sabato thu, ela were adzaamba kukala iye Mulungu be ni babaye mwenye, na kwa vivi wadzihendya kukala yu karakara na Mulungu.   </div><div class='p'> <span class="verse" id="V19">19&#160;</span><a href="#FN8" class="notemark"><span class="popup">5:19 1:34</span></a>Ndo Jesu akiadzigidzya akiamba, “Ninamwambira ujeri, Mwana k'adima kuhenda kit'u chochosi h'akeye. Mut'u iye anahenda go aonago Babaye anagahenda. Go ahendago Baba ndo ahendago Mwana.   <span class="verse" id="V20">20&#160;</span><a href="#FN9" class="notemark"><span class="popup">5:20 3:35</span></a>Kwani Baba anamuhendza Mwanawe na anamwanyesa kila kit'u ambacho ye mwenye anakihenda. Andamwanyesa ye Mwanawe maut'u mabomu zaidhi ga kuhenda, nanwi mundangalala.   <span class="verse" id="V21">21&#160;</span><a href="#FN10" class="notemark"><span class="popup">5:21 Arum 4:17; Aefe 2:5; Joh 11:25</span></a>Here Baba afufulazho nyufu na kuzip'a uzima, Mwana naye dzazho ni kuap'a uzima aryahu amalao kuap'a uzima.   <span class="verse" id="V22">22&#160;</span><a href="#FN11" class="notemark"><span class="popup">5:22 3:18; 5:27, 30; 9:39; 12:47-48; Mahe 10:42; 1 Joh 2:28</span></a>Ye Baba k'amuhukumu mut'u yoyosi, ela wamup'a Mwanawe wadimi kamili wa kuhukumu,   <span class="verse" id="V23">23&#160;</span><a href="#FN12" class="notemark"><span class="popup">5:23 Afil 2:10-11</span></a>kwamba osi mamuheshimu Mwana here mamuheshimuzho ye Baba ariyemuhuma.   <span class="verse" id="V24">24&#160;</span><a href="#FN13" class="notemark"><span class="popup">5:24 3:16; 5:22; 6:35; 8:51; 10:28; 11:25-26; 14:6; 17:2; 20:31; 1 Joh 2:25; 3:14</span></a>Ninamwambira ujeri, mut'u yoyosi asikiraye maneno gangu na kumukuluhira ye ariyenihuma, yuna uzima wa kare na kare. K'andahukumiwa, ela adzagonya kare kukira kifwani hatha uzimani.   <span class="verse" id="V25">25&#160;</span><a href="#FN14" class="notemark"><span class="popup">5:25 11:43; Mar 5:41; Luk 7:14</span></a>Ninamwambira ujeri, wakathi unadza na udzire kare, ambaho nyufu zindasikira sauthi ya Mwana wa Mulungu na ao mandioisikira mandaishi.   <span class="verse" id="V26">26&#160;</span><a href="#FN15" class="notemark"><span class="popup">5:26 1:4</span></a>Kwani here arizho Baba mwenye nde chaho cha uzima, dza vizho zhenye Mwanawe adzamuhendya chaho cha uzima.   <span class="verse" id="V27">27&#160;</span>Na adzamup'a Mwana wadimi wa kuhukumu, kwa kukala iye ni Mwana wa Mudamu.   </div><div class='p'> <span class="verse" id="V28">28&#160;</span>“Musangalale kwa gaga, mana wakathi unadza ambawo osi mario mbirani mandasikira sauthiye,   <span class="verse" id="V29">29&#160;</span><a href="#FN16" class="notemark"><span class="popup">5:29 11:24</span></a>na mandambola mo mbirani. Na ao mariohenda madzo mandafufuka na kukala moyo na osi mariohenda mai mandafufuka na mandahukumiwa.”   </div><div class='s'>Jesu anaenderera kunena na Ayahudi </div> <div class='p'> <span class="verse" id="V30">30&#160;</span><a href="#FN17" class="notemark"><span class="popup">5:30 4:34</span></a>“Mimi h'akiyangu sidima kuhenda kit'u chochosi. Mut'u mimi ninahukumu thu here Mulungu anambirazho, kwa vizho hukumu yangu ni ya ujeri, mana sihenda go nihendzago mimi, ela nahenda garyahu gamalwago ni iye ariyenihuma.   </div><div class='p'> <span class="verse" id="V31">31&#160;</span><a href="#FN18" class="notemark"><span class="popup">5:31-32 5:36</span></a>“Nikimboza ushahidhi dzulu yangu mwenye go ninenago si ga ujeri.   <span class="verse" id="V32">32&#160;</span>Ela kuna mungine anambozeraye ushahidhi hat'u hangu na ninamanya uwo ushahidhiwe dzulu yangu ni jeri.   </div><div class='p'> <span class="verse" id="V33">33&#160;</span><a href="#FN19" class="notemark"><span class="popup">5:33-34 1:15, 19, 34</span></a>“Mwahirika at'u kwa Johana, na akinena ujeri dzulu zangu.   <span class="verse" id="V34">34&#160;</span>Si kwa kukala nidzathumainia ushahidhi niupatao ula kwa mudamu, ela ninanena vivi kwamba mukuluhire.   <span class="verse" id="V35">35&#160;</span>Iye were ni taa riakaro na kung'ala, nanwi mukihendza kufurahi kwa muda kahi za mulangazawe.   </div><div class='p'> <span class="verse" id="V36">36&#160;</span><a href="#FN20" class="notemark"><span class="popup">5:36 10:25, 38; 14:10-11; 15:24, 27</span></a>“Ela wo ushahidhi niriwo nawo ni mubomu kuriko wa Johana, nawo ni zizo kazi arizonip'a Baba nizithimize. Bai kazi zizi zenye nizihendazo ndo zirizo zinanambozera ushahidhi kukala Baba wanihuma.   <span class="verse" id="V37">37&#160;</span><a href="#FN21" class="notemark"><span class="popup">5:37 1:34; Kumbo 20:19; Kumbu 4:12</span></a>Na ye Baba mwenye ariyenihuma anamboza ushahidhi dzulu zangu. Ela ninwi k'amudzamusikira sauthiye hedu hatha kumona umbore,   <span class="verse" id="V38">38&#160;</span><a href="#FN22" class="notemark"><span class="popup">5:38 16:9</span></a>na kidza nenore k'amunaro ndani mwenu, kwani k'amumukuluhira iye ariyemuhuma.   <span class="verse" id="V39">39&#160;</span><a href="#FN23" class="notemark"><span class="popup">5:39 Luk 24:27, 44; Mahe 13:27; 17:11; 2 T'imo 3:15-16; 1 P'et 1:10-11</span></a>Munashoma Maoro kwa chadi mukiona kukala kwa gago mundapata uzima wa kare na kare. Gaga ndo Maoro ganilazhirago ushahidhi,   <span class="verse" id="V40">40&#160;</span>ela kidza munakahala kudza kwangu kupata uzima.   </div><div class='p'> <span class="verse" id="V41">41&#160;</span><a href="#FN24" class="notemark"><span class="popup">5:41 7:18</span></a>“Simala ishima kula kwa at'u.   <span class="verse" id="V42">42&#160;</span>Ela ninamanya kukala k'amuna mahendzo ga Mulungu mioyoni mwenu.   <span class="verse" id="V43">43&#160;</span>Mut'u mimi nakudza kahi za dzina ra Baba, ela k'amunihokerere, mut'u mungine akidza kwa dzinare mundamuhokera.   <span class="verse" id="V44">44&#160;</span><a href="#FN25" class="notemark"><span class="popup">5:44 5:41</span></a>Munadimadze kukuluhira ikidzakala mwakubali kudzip'a nguma enye kwa enye na k'amuhenda chadi chochosi kupata nguma imbolayo kwa Mulungu h'akeye?   <span class="verse" id="V45">45&#160;</span><a href="#FN26" class="notemark"><span class="popup">5:45 Kumbu 31:24-29</span></a>Hatha vizho musione kukala nindamushithaki kwa Baba, Musa nde andiyemushithaki ninwi. Naye ni yuyahu Musa ambaye mudzamutumainia.   <span class="verse" id="V46">46&#160;</span><a href="#FN27" class="notemark"><span class="popup">5:46 Kumbu 18:15, 18; Luk 24:27; Joh 6:14; Mahe 3:22; 7:37</span></a>Kala jeri mwamukuluhira Musa ngere mwanikuluhira, mana iye wandhika dzulu zangu.   <span class="verse" id="V47">47&#160;</span><a href="#FN28" class="notemark"><span class="popup">5:47 Luk 16:29-31</span></a>Ela chamba k'amukuluhira zho arizhondhika Musa, munadimadze kukuluhira go ninenago?”   </div><ul class='tnav'>
<li><a href='index.htm'>Johana</a></li>
<li><a href='JHN04.htm'>&lt;</a></li>
<li><a href='JHN.htm'>5</a></li>
<li><a href='JHN06.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V8">5:8</a>
<span class="xo">5:8-9 </span><span class="xt">Math' 9:6-7</span></p>
<p class="x" id="FN2"><span class="notemark"></span><a class="notebackref" href="#V9">5:9</a>
<span class="xo">5:9 </span><span class="xt">5:16, 18; 7:21-22; 9:14; Mar 2:27-28</span></p>
<p class="x" id="FN3"><span class="notemark"></span><a class="notebackref" href="#V10">5:10</a>
<span class="xo">5:10 </span><span class="xt">Kumbo 20:8-10; Jere 17:21-22</span></p>
<p class="x" id="FN4"><span class="notemark"></span><a class="notebackref" href="#V13">5:13</a>
<span class="xo">5:13 </span><span class="xt">6:15; 11:54; 12:36; Math' 8:18; 13:36</span></p>
<p class="x" id="FN5"><span class="notemark"></span><a class="notebackref" href="#V14">5:14</a>
<span class="xo">5:14 </span><span class="xt">Math' 9:2; Jako 5:16</span></p>
<p class="x" id="FN6"><span class="notemark"></span><a class="notebackref" href="#V15">5:15</a>
<span class="xo">5:15 </span><span class="xt">9:11</span></p>
<p class="f" id="FN7"><span class="notemark"></span><a class="notebackref" href="#V18">5:18</a>
<span class="fr">5:18 </span><span class="ft">Kwalaga: Math' 14:5; Joh 7:1, 25; 8:37, 40; 11:53; Baba na Mwana: 1:34; 3:35; 8:16-19; 10:17-18, 29-38; 14:8-11, 20, 28; 15:9-10; 16:27-28; 17</span></p>
<p class="x" id="FN8"><span class="notemark"></span><a class="notebackref" href="#V19">5:19</a>
<span class="xo">5:19 </span><span class="xt">1:34</span></p>
<p class="x" id="FN9"><span class="notemark"></span><a class="notebackref" href="#V20">5:20</a>
<span class="xo">5:20 </span><span class="xt">3:35</span></p>
<p class="x" id="FN10"><span class="notemark"></span><a class="notebackref" href="#V21">5:21</a>
<span class="xo">5:21 </span><span class="xt">Arum 4:17; Aefe 2:5; Joh 11:25</span></p>
<p class="x" id="FN11"><span class="notemark"></span><a class="notebackref" href="#V22">5:22</a>
<span class="xo">5:22 </span><span class="xt">3:18; 5:27, 30; 9:39; 12:47-48; Mahe 10:42; 1 Joh 2:28</span></p>
<p class="x" id="FN12"><span class="notemark"></span><a class="notebackref" href="#V23">5:23</a>
<span class="xo">5:23 </span><span class="xt">Afil 2:10-11</span></p>
<p class="x" id="FN13"><span class="notemark"></span><a class="notebackref" href="#V24">5:24</a>
<span class="xo">5:24 </span><span class="xt">3:16; 5:22; 6:35; 8:51; 10:28; 11:25-26; 14:6; 17:2; 20:31; 1 Joh 2:25; 3:14</span></p>
<p class="x" id="FN14"><span class="notemark"></span><a class="notebackref" href="#V25">5:25</a>
<span class="xo">5:25 </span><span class="xt">11:43; Mar 5:41; Luk 7:14</span></p>
<p class="x" id="FN15"><span class="notemark"></span><a class="notebackref" href="#V26">5:26</a>
<span class="xo">5:26 </span><span class="xt">1:4</span></p>
<p class="x" id="FN16"><span class="notemark"></span><a class="notebackref" href="#V29">5:29</a>
<span class="xo">5:29 </span><span class="xt">11:24</span></p>
<p class="x" id="FN17"><span class="notemark"></span><a class="notebackref" href="#V30">5:30</a>
<span class="xo">5:30 </span><span class="xt">4:34</span></p>
<p class="x" id="FN18"><span class="notemark"></span><a class="notebackref" href="#V31">5:31</a>
<span class="xo">5:31-32 </span><span class="xt">5:36</span></p>
<p class="x" id="FN19"><span class="notemark"></span><a class="notebackref" href="#V33">5:33</a>
<span class="xo">5:33-34 </span><span class="xt">1:15, 19, 34</span></p>
<p class="x" id="FN20"><span class="notemark"></span><a class="notebackref" href="#V36">5:36</a>
<span class="xo">5:36 </span><span class="xt">10:25, 38; 14:10-11; 15:24, 27</span></p>
<p class="x" id="FN21"><span class="notemark"></span><a class="notebackref" href="#V37">5:37</a>
<span class="xo">5:37 </span><span class="xt">1:34; Kumbo 20:19; Kumbu 4:12</span></p>
<p class="x" id="FN22"><span class="notemark"></span><a class="notebackref" href="#V38">5:38</a>
<span class="xo">5:38 </span><span class="xt">16:9</span></p>
<p class="x" id="FN23"><span class="notemark"></span><a class="notebackref" href="#V39">5:39</a>
<span class="xo">5:39 </span><span class="xt">Luk 24:27, 44; Mahe 13:27; 17:11; 2 T'imo 3:15-16; 1 P'et 1:10-11</span></p>
<p class="x" id="FN24"><span class="notemark"></span><a class="notebackref" href="#V41">5:41</a>
<span class="xo">5:41 </span><span class="xt">7:18</span></p>
<p class="x" id="FN25"><span class="notemark"></span><a class="notebackref" href="#V44">5:44</a>
<span class="xo">5:44 </span><span class="xt">5:41</span></p>
<p class="x" id="FN26"><span class="notemark"></span><a class="notebackref" href="#V45">5:45</a>
<span class="xo">5:45 </span><span class="xt">Kumbu 31:24-29</span></p>
<p class="x" id="FN27"><span class="notemark"></span><a class="notebackref" href="#V46">5:46</a>
<span class="xo">5:46 </span><span class="xt">Kumbu 18:15, 18; Luk 24:27; Joh 6:14; Mahe 3:22; 7:37</span></p>
<p class="x" id="FN28"><span class="notemark"></span><a class="notebackref" href="#V47">5:47</a>
<span class="xo">5:47 </span><span class="xt">Luk 16:29-31</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

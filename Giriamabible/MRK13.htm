<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Mariko 13</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Mariko</a></li>
<li><a href='MRK12.htm'>&lt;</a></li>
<li><a href='MRK.htm'>13</a></li>
<li><a href='MRK14.htm'>&gt;</a></li>
</ul>
<div class="main">
 
<div class='chapterlabel' id="V0"> 13</div><div class='s'>Miv̱ano ya mwisho wa urumwengu </div> <div class='r'>Math'ayo 24:1-28; Luka 21:5-24  </div><div class='p'> <span class="verse" id="V1">1&#160;</span>Bai arihokala anambola kula kahi za ro Hekalu, hakimbola mumwenga wa o anafundzie akiamba, “Mwalimu, lola zho garizho madzo go mawe ga ro Hekalu! Lola wo mujengo nawo!”   <span class="verse" id="V2">2&#160;</span><a href="#FN1" class="notemark"><span class="popup">13:2 Luk 19:44</span></a>Jesu akidzigidzya akiamba, “Munagaona gano majengo mabomu gosi? Be namwambira ujeri wenye k'ahana iwe hatha mwenga rindirosala dzulu za mwandziwe, kila kit'u kinadzabandwa-bandwa.”   </div><div class='p'> <span class="verse" id="V3">3&#160;</span>Bai Jesu arihombola haho wakwendakelesi kahi za Murima wa Mizeituni uriwo unalolana na ro Hekalu, hakidza P'et'ero, Jakobu, Johana na Anderea, makimuza kinjama makiamba,   <span class="verse" id="V4">4&#160;</span>“Maut'u gano gandahendeka rini? Vidze ni muv̱ano wani undiwonyesa kukala makathi gadzafika ga maut'u gaga kuhendeka?”   <span class="verse" id="V5">5&#160;</span>Jesu akiambira, “Dzimanyirireni hasidze mut'u akamukenga.   <span class="verse" id="V6">6&#160;</span>Kwani at'u anji mandakudza kwa dzina rangu, na mandadziamba kukala ao ndo ye Masihi na mandakenga at'u anji.   <span class="verse" id="V7">7&#160;</span>Na mundasikira uv̱oro wa viha vihefwazho hehi na vingine mundahenda kuvisikira uvumi, ela sogoheni, kwani ni hatha gakale gago, ela wo mwisho wa urumwengu undakala uchere mbere.   <span class="verse" id="V8">8&#160;</span><a href="#FN2" class="notemark"><span class="popup">13:8 2 Nyaka 15:6; Isa 19:2</span></a>Kabila rindauka kwendapigana na kabila ringine. Uthawali undapigana na uthawali mungine. Ts'i indathethema hat'u-hat'u na kundakala na ndzala. Ela gago gosi gandakala ni mwandzo wa utsungu thu.   </div><div class='p'> <span class="verse" id="V9">9&#160;</span><a href="#FN3" class="notemark"><span class="popup">13:9-13 Math' 10:17-22; Joh 16:1-4</span></a>“Nanwi dzimanyirireni kwani at'u mandamugwira mamuhirike manenoni. Mandamupiga kahi za masinagogi na mundaima mbere za maluwali na athawali kwa ut'u wa dzina rangu, na mwamboze ushahidhi mbere zao.   <span class="verse" id="V10">10&#160;</span>Nawo Uv̱oro Udzo suthi kwandza wambirizwe at'u osi a kila samupuli kabila wo mwisho k'audzafika.   <span class="verse" id="V11">11&#160;</span><a href="#FN4" class="notemark"><span class="popup">13:11 Luk 12:11-12</span></a>Na mandihomugwira kwenda nanwi manenoni, musikale na wasiwasi dzulu za zho mundizhoadzigidzya, ela nenani gago mundigogerwa. Kwa kukala gago mundigoadzigidzya gandakala si genu, ela ni ga Roho Mweri.   </div><div class='p'> <span class="verse" id="V12">12&#160;</span><a href="#FN5" class="notemark"><span class="popup">13:12 Mik 7:6; Math' 10:35; Luk 12:52-53</span></a>“Mut'u andamulazha nduguye mwenye hedu mwanawe mwenye alagwe. Ana nao mandaagalukira azhazi ao enye, maalazhe malagwe.   <span class="verse" id="V13">13&#160;</span><a href="#FN6" class="notemark"><span class="popup">13:13 Joh 15:21; Ugun 13:10</span></a>Nanwi mundamenwa ni at'u osi kwa ut'u wa dzina rangu. Ela andiyevumirira hatha mwisho andaokoka.   </div><div class='p'> <span class="verse" id="V14">14&#160;</span><a href="#FN7" class="notemark"><span class="popup">13:14 Dani 9:27</span></a>“Mundaona kit'u cha kutsukiza na cha kwanonga kiimire hat'u ambaho k'akiv̱irya kuima. (H'ewe mushomi, shomat'o ung'alirwe.) Bai mundihoona vizho, at'u osi mandiokala Judea namachimbirire ko mirimani.   <span class="verse" id="V15">15&#160;</span><a href="#FN8" class="notemark"><span class="popup">13:15-16 Luk 17:31</span></a>Mut'u andiyekala a dzulu za nyumba ya kwakwe asiuye mo nyumbani kwendahala kit'u chochosi.   <span class="verse" id="V16">16&#160;</span>Mut'u andiyekala a mundani asiuye mudzini kwendahala valore.   <span class="verse" id="V17">17&#160;</span>Wakathi uwo vindakala vii-vii zaidhi kwa ano m'ama mandiokala mana mimba na mandiokala manaamwisa.   <span class="verse" id="V18">18&#160;</span>Bai voyani kwamba gaga gasihendeke makathi ga p'eho.   <span class="verse" id="V19">19&#160;</span><a href="#FN9" class="notemark"><span class="popup">13:19 Dani 12:1; Ugun 7:14</span></a>Kwani wakathi uwo kundakala na mateso mabomu garigo k'agadzaonewa hangu Mulungu aumbe urumwengu na k'agandaonewa kaheri haha urumwenguni.   <span class="verse" id="V20">20&#160;</span>Siku zizo za mateso Bwana wazihunguza kwa ut'u wa at'u arioatsagula, ela kala si vizho k'ahana hatha mut'u mumwenga angayeokoka.   <span class="verse" id="V21">21&#160;</span><a href="#FN10" class="notemark"><span class="popup">13:21-23 Luk 17:23-24</span></a>Bai makathi gago mut'u akimwamba, ‘Lola thiyuno ye Masihi!’ hedu, ‘Thiyuya kurya,’ sikuluhireni bule.   <span class="verse" id="V22">22&#160;</span><a href="#FN11" class="notemark"><span class="popup">13:22 Math' 24:24</span></a>Mana kundambola ano Masihi anji a ulongo, na manabii anji a ulongo. At'u ao osi mandahenda miv̱ano na maajabu ili vichadimikika maakenge hatha o at'u mariotsagulwa ni Mulungu.   <span class="verse" id="V23">23&#160;</span>Bai ninwi kalani matso, nidzamwambira maut'u gaga kimbere.”   </div><div class='s'>Kudza kwa Mwana wa Mudamu </div> <div class='r'>Math'ayo 24:29-44; Luka 21:25-33  </div><div class='p'> <span class="verse" id="V24">24&#160;</span><a href="#FN12" class="notemark"><span class="popup">13:24-25 Math' 24:29</span></a>“Siku zizo bada ya mateso garyahu kukira, dzuwa rindangira kiza, na mwezi k'aundaala kaheri.   <span class="verse" id="V25">25&#160;</span>Nyenyezi zindagwa ts'i na nguvu za dzulu mulunguni zindathukuswa.   <span class="verse" id="V26">26&#160;</span><a href="#FN13" class="notemark"><span class="popup">13:26 Dani 7:13; Math' 24:30</span></a>Ndo mandihomona Mwana wa Mudamu akudzani kahi za maingu, hamwenga na nguvu nyinji na nguma.   <span class="verse" id="V27">27&#160;</span>Naye andaahuma malaikae maakundzumanye o at'u osi mariotsagulwa ni Mulungu kula kila p'embe ya dhunia.   </div><div class='p'> <span class="verse" id="V28">28&#160;</span>“Bai dzifundisheni kula kwa mutini. Mutini t'aize zikikala nyolovu na kukwatya kumboza makodza munamanya kare wakathi wa mavuno udzafika hehi.   <span class="verse" id="V29">29&#160;</span>Kwa vizho ninwi nanwi mukiona maut'u gaga gosi, manyani kukala wakathi wa kudza Mwana wa Mudamu udzafika hehi.   <span class="verse" id="V30">30&#160;</span><a href="#FN14" class="notemark"><span class="popup">13:30 Math' 16:28</span></a>Nami namwambira kamare, kizhazi kiki k'akindakira kabila maut'u gaga gosi kuthimira.   <span class="verse" id="V31">31&#160;</span>Mulunguni na ts'i, vindahenda mwisho, ela maneno gangu k'agana mwisho bule!   </div><div class='p'> <span class="verse" id="V32">32&#160;</span><a href="#FN15" class="notemark"><span class="popup">13:32 Mahe 1:7</span></a>“Na k'ahana mut'u amanyaye ni siku yani hedu saa yani gandihokalira maut'u gaga, hatha o malaika na ye Mwana wa Mudamu k'amaimanya bule, Baba h'akeye nde aimanyaye.   <span class="verse" id="V33">33&#160;</span><a href="#FN16" class="notemark"><span class="popup">13:33-35 Math' 24:42</span></a>Kwa vizho musilale, kalani thayari wakathi wosi, mana k'amumanya maut'u gaga gandakala rini.   <span class="verse" id="V34">34&#160;</span><a href="#FN17" class="notemark"><span class="popup">13:34 Math' 25:14-15; Luk 19:12-13</span></a>Vindakala ni here mut'u aukaye charo cha kure, ariyehala nyumbaye akiarichira ahumikie mamutsundzire. Kidza kila mumwenga akimup'a kaziye ya kuhenda, gonya akimulagiza ye murindzi akale matso muhaka andihouya.   <span class="verse" id="V35">35&#160;</span>Bai hatha ninwi kalani matso, mana k'amumanya andakudza rini ye bwana mwenye nyumba. Anadima akadza na dziloni, hedu usiku ukulu hedu akadza jogolo rinaika hedu hatha akadza na madzach'a.   <span class="verse" id="V36">36&#160;</span>Bai akihenda poo hasiho kukala na mbadha naye, asidzemudulukiza murere.   <span class="verse" id="V37">37&#160;</span>Gaga namwambira ninwi na hatha at'u osi. Kalani matso.”   </div><ul class='tnav'>
<li><a href='index.htm'>Mariko</a></li>
<li><a href='MRK12.htm'>&lt;</a></li>
<li><a href='MRK.htm'>13</a></li>
<li><a href='MRK14.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V2">13:2</a>
<span class="xo">13:2 </span><span class="xt">Luk 19:44</span></p>
<p class="x" id="FN2"><span class="notemark"></span><a class="notebackref" href="#V8">13:8</a>
<span class="xo">13:8 </span><span class="xt">2 Nyaka 15:6; Isa 19:2</span></p>
<p class="x" id="FN3"><span class="notemark"></span><a class="notebackref" href="#V9">13:9</a>
<span class="xo">13:9-13 </span><span class="xt">Math' 10:17-22; Joh 16:1-4</span></p>
<p class="x" id="FN4"><span class="notemark"></span><a class="notebackref" href="#V11">13:11</a>
<span class="xo">13:11 </span><span class="xt">Luk 12:11-12</span></p>
<p class="x" id="FN5"><span class="notemark"></span><a class="notebackref" href="#V12">13:12</a>
<span class="xo">13:12 </span><span class="xt">Mik 7:6; Math' 10:35; Luk 12:52-53</span></p>
<p class="x" id="FN6"><span class="notemark"></span><a class="notebackref" href="#V13">13:13</a>
<span class="xo">13:13 </span><span class="xt">Joh 15:21; Ugun 13:10</span></p>
<p class="x" id="FN7"><span class="notemark"></span><a class="notebackref" href="#V14">13:14</a>
<span class="xo">13:14 </span><span class="xt">Dani 9:27</span></p>
<p class="x" id="FN8"><span class="notemark"></span><a class="notebackref" href="#V15">13:15</a>
<span class="xo">13:15-16 </span><span class="xt">Luk 17:31</span></p>
<p class="x" id="FN9"><span class="notemark"></span><a class="notebackref" href="#V19">13:19</a>
<span class="xo">13:19 </span><span class="xt">Dani 12:1; Ugun 7:14</span></p>
<p class="x" id="FN10"><span class="notemark"></span><a class="notebackref" href="#V21">13:21</a>
<span class="xo">13:21-23 </span><span class="xt">Luk 17:23-24</span></p>
<p class="x" id="FN11"><span class="notemark"></span><a class="notebackref" href="#V22">13:22</a>
<span class="xo">13:22 </span><span class="xt">Math' 24:24</span></p>
<p class="x" id="FN12"><span class="notemark"></span><a class="notebackref" href="#V24">13:24</a>
<span class="xo">13:24-25 </span><span class="xt">Math' 24:29</span></p>
<p class="x" id="FN13"><span class="notemark"></span><a class="notebackref" href="#V26">13:26</a>
<span class="xo">13:26 </span><span class="xt">Dani 7:13; Math' 24:30</span></p>
<p class="x" id="FN14"><span class="notemark"></span><a class="notebackref" href="#V30">13:30</a>
<span class="xo">13:30 </span><span class="xt">Math' 16:28</span></p>
<p class="x" id="FN15"><span class="notemark"></span><a class="notebackref" href="#V32">13:32</a>
<span class="xo">13:32 </span><span class="xt">Mahe 1:7</span></p>
<p class="x" id="FN16"><span class="notemark"></span><a class="notebackref" href="#V33">13:33</a>
<span class="xo">13:33-35 </span><span class="xt">Math' 24:42</span></p>
<p class="x" id="FN17"><span class="notemark"></span><a class="notebackref" href="#V34">13:34</a>
<span class="xo">13:34 </span><span class="xt">Math' 25:14-15; Luk 19:12-13</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

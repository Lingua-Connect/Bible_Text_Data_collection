<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Luka 5</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Luka</a></li>
<li><a href='LUK04.htm'>&lt;</a></li>
<li><a href='LUK.htm'>5</a></li>
<li><a href='LUK06.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='s'>Jesu anaambira avuvi mamuthuwe </div> <div class='r'>Math'ayo 4:18-22; Mariko 1:16-20  </div><div class='p'> <span class="verse" id="V1">1&#160;</span>Siku mwenga Jesu were aimire k'anda-k'anda za ro ziya ra Genezarethi kuno adzazungulukwa ni rikundi ribomu ra at'u mario were manasirikiza neno ra Mulungu.   <span class="verse" id="V2">2&#160;</span>Bai ariholola akiona madau mairi gadzarichwa ho k'anda-k'anda ya ro ziya. O avuvi enye were madzakwendagesa vimia zhao.   <span class="verse" id="V3">3&#160;</span>Jesu akikwera mwenga kahi za go madau. Riro dau arirokwera were ni ra Simoni. Bai Jesu akimwamba Simoni arisukume mo ziyani vichache, virihokala vidzahendwa, Jesu wakeresi mo dauni na akikwatya kuafundisha o at'u.   </div><div class='p'> <span class="verse" id="V4">4&#160;</span><a href="#FN1" class="notemark"><span class="popup">5:4-9 Joh 21:2-11</span></a>Arihokala adzagonya kunena wamwamba Simoni, “Simoni, sukuma riri dau muhaka rifike ko kwenye madzi manji, gonya mutsuhe zho vimia zhenu mugwire makumba.”   <span class="verse" id="V5">5&#160;</span>Simoni akimudzigidzya akiamba, “Bwana! At'u siswi fudzachesa kuvuha tha ngh'aa na k'afugwirire chochosi, ela kwa udzaamba, be nindatsuha zho vimia.”   </div><div class='p'> <span class="verse" id="V6">6&#160;</span>Na lola marihohenda vizho, magwira makumba manji zhomu hatha zho vimia vikikala vinakwatya kutharuka.   <span class="verse" id="V7">7&#160;</span>Marihoona vizho makiatsuhira mikono aryahu andziyao mariokala kahi za ro dau ringine, madze maavize. Bai marihokudza, makidzaza go madau gosi mairi na makumba, hatha go madau gakimala kuhoha.   </div><div class='p'> <span class="verse" id="V8">8&#160;</span>K'uzhona zho ye Simoni P'et'ero arihoona maut'u gaga, wapiga mavindi mbere za Jesu na akimwamba, “Bwana nihaukira, kwani mimi ni mut'u mwenye dambi!”   <span class="verse" id="V9">9&#160;</span>Naye wanena vizho kwa kukala iye hamwenga na o andziye osi were madzamashwa ni go makumba marigokala madzagagwira.   <span class="verse" id="V10">10&#160;</span>Hatha o ana a Zebedayo, Jakobu na Johana ambao were mavuha na Simoni, ao nao were madzamaka. Bai Jesu akimwamba Simoni, “Usogohe, kwa kukala kula vivi rero, undakala muvuhi wa at'u.”   </div><div class='p'> <span class="verse" id="V11">11&#160;</span><a href="#FN2" class="notemark"><span class="popup">5:11 Math' 8:21-22</span></a>Bai machenda na go madau hatha ho k'anda-k'anda za ro ziya, nao makiricha kila kit'u haho na makimuthuwa Jesu.   </div><div class='s'>Jesu anahoza mut'u wa mahana </div> <div class='r'>Math'ayo 8:1-4; Mariko 1:40-45  </div><div class='p'> <span class="verse" id="V12">12&#160;</span>Siku mwenga, Jesu arihokala a kahi za mudzi mumwenga, hakudza mwanamulume ariyekala ana mahana mwiri muzima. Bai arihomona Jesu wazama hatha usowe ukigut'a ts'i na akimuvoya akiamba, “Bwana, ukihendza unadima ukanihoza!”<a href="#FN3" class="notemark">*<span class="popup">5:12 Haha ro neno renye ra Kiyunani rinaamba, ‘kunitsusa.’ At'u a mahana were manahalirwa kukala ni achafu.</span></a>   </div><div class='p'> <span class="verse" id="V13">13&#160;</span>Jesu akigoloza mukono akimugut'a na akimwamba, “Ninahendza, hola” Na haho na haho kare go mahana gakimwangamika.   <span class="verse" id="V14">14&#160;</span><a href="#FN4" class="notemark"><span class="popup">5:14 Alaw 14:2-32; Mar 7:36; Luk 17:14</span></a>Gonya Jesu akimukokot'era kukala asizhambire mut'u bule, akimwamba, “Ela enda ukamwanyese mulombi, gonya umboze sadaka ya ko kuholako here arizholagiza Musa, ili kila mut'u amanye kukala udzahola jeri.”   </div><div class='p'> <span class="verse" id="V15">15&#160;</span><a href="#FN5" class="notemark"><span class="popup">5:15 Mar 7:36</span></a>Ela hatha hamwenga na vizho, wo uv̱oro dzulu za Jesu wakaza kutsamuka kila hat'u, na makundi mabomu ga at'u gachendamusirikiza na kuhozwa makongo gao.   <span class="verse" id="V16">16&#160;</span><a href="#FN6" class="notemark"><span class="popup">5:16 Math' 14:23; 26:36-46; Mar 1:35; 6:46; Luk 3:21; 6:12; 9:18, 28-29; 11:1; Mahe 1:14; 2:42; 6:4; 12:5</span></a>Ela Jesu were akaahaukira na kwenda hat'u k'anda h'akeye kwendavoya.   </div><div class='s'>Jesu anahoza mut'u wa kuholoza </div> <div class='r'>Math'ayo 9:1-8; Mariko 2:1-12  </div><div class='p'> <span class="verse" id="V17">17&#160;</span>Vikara siku mwenga Jesu were anafundisha, bai haho hakikala hana Mafarisayo na alimu a Sheria mario were makeresi haho. At'u aa were angine madzalaa kahi za kila kadzidzi ka jimbo ra Galilaya, na jimbo ra Judea na angine were madzalaa mudzi wa Jerusalemu. Bai nguvu za Mulungu were zi hamwenga na Jesu kuhoza akongo.   <span class="verse" id="V18">18&#160;</span>K'uzhona zho hakidza anaalume madzamutsukula mut'u wa kuholoza kitandani. Bai makijeza kwenda naye mo ndani ya nyumba kwamba mamuhambalaze mbere za Jesu.   <span class="verse" id="V19">19&#160;</span>Ela kwa wo unji wa at'u mariokala kahi za yo nyumba makosa ngira ya kwangirira naye mumo ndani. Ndo makikwera hatha ko dzulu ya nyumba makivomola go mawe na makipata mwanya makimutharamusha ye mut'u na cho kitandache muhaka ho kahikahi za ro kundi ra at'u, naho were ni ho mbere za Jesu henye.   <span class="verse" id="V20">20&#160;</span><a href="#FN7" class="notemark"><span class="popup">5:20 7:48; Math' 9:2</span></a>Bai Jesu arihoona ro kuluhiro rao, wamwamba ye mut'u, “Dambizo zidzasamehewa, musena!”   </div><div class='p'> <span class="verse" id="V21">21&#160;</span>Kusikira vizho o Mafarisayo na alimu a Sheria makikwatya kudziuza kimoyo-moyo makiamba, “Mwenye ni h'ani yuno, anenaye kufuru namuna ino? Vidze hana mungine adimaye kusamehe dambi isihokala Mulungu h'akeye?”   </div><div class='p'> <span class="verse" id="V22">22&#160;</span>Bai Jesu arihogamanya go maswali gao, akiuza akiamba, “Kwanoni munadziuza maswali?   <span class="verse" id="V23">23&#160;</span>Vidze virizho rahisi ni hizho? Ni kumwamba mut'u ‘Udzasamehewa dambizo,’ hedu ni kumwamba, ‘Uka wanende?’   <span class="verse" id="V24">24&#160;</span><a href="#FN8" class="notemark"><span class="popup">5:24 Joh 5:36</span></a>H'aya manyani bai, kukala Mwana wa Mudamu ana wadimi wa kusamehe dambi haha dhuniani.” Kugonya kunena vizho Jesu akimwamba ye mut'u ariyeholoza, “Ninakwamba uka uhale kitandacho wende kwenu.”   <span class="verse" id="V25">25&#160;</span>Na haho henye ye mut'u akiungarara mbere za o at'u osi, akihala zo ndazi arizo were adzahambalalira na achenda kwao kuno anamulika Mulungu.   <span class="verse" id="V26">26&#160;</span>Na lola, kila mut'u wangalala na akimulika Mulungu. Nao o at'u ao madzalwa ni woga na makiamba, “H'aa, rero fudzaona kitai.”   </div><div class='s'>Jesu anamutsagula Lawi </div> <div class='r'>Math'ayo 9:9-13; Mariko 2:13-17  </div><div class='p'> <span class="verse" id="V27">27&#160;</span>Bai bada ya maut'u gago Jesu wambola ko ndze ya wo mudzi, kuko akimona muthozi mumwenga wa kodi ariyekala anaifwa Lawi akeresi kahi za ofisi ya kodi. Jesu akimwamba, “Nithuwa.”   <span class="verse" id="V28">28&#160;</span><a href="#FN9" class="notemark"><span class="popup">5:28 Math' 8:21-22</span></a>Lawi akiricha kila kit'u, akirungarara akimuthuwa Jesu.   </div><div class='p'> <span class="verse" id="V29">29&#160;</span><a href="#FN10" class="notemark"><span class="popup">5:29 Math' 9:10</span></a>Badaye ye Lawi achendamuusira ujeni ubomu ye Jesu ko kwakwe nyumbani, na kundi bomu ra athozi a kodi andziye hamwenga na at'u angine, makudzarya hamwenga nao.   <span class="verse" id="V30">30&#160;</span>Bai o Mafarisayo na alimu ao a Sheria marihoona vizho makikwatya kuanung'unikira o anafundzi a Jesu na kuamba, “Mbona munarya na kunwa na athozi a kodi, hamwenga na at'u enye dambi?”<a href="#FN11" class="notemark">†<span class="popup">5:30 Enye dambi: At'u aa were madzamenwa ni at'u. Ut'u uu wahenda kila mut'u aahalire kukala ni enye dambi. Ela si kwamba vizho be ndo were marizho.</span></a>   <span class="verse" id="V31">31&#160;</span>Jesu akiadzigidzya akiamba, “Mukongo nde mwenye haja na muganga, ela muzima k'ana haja na muganga bule.   <span class="verse" id="V32">32&#160;</span><a href="#FN12" class="notemark"><span class="popup">5:32 19:10</span></a>Mimi nakudzaaiha enye dambi mathubu, sidzireaiha enye hachi!”   </div><div class='s'>At'u manamuza Jesu dzulu za kufunga </div> <div class='r'>Math'ayo 9:14-17; Mariko 2:18-22  </div><div class='p'> <span class="verse" id="V33">33&#160;</span><a href="#FN13" class="notemark"><span class="popup">5:33 Math' 6:16-17; 11:18-19; Luk 7:33-34</span></a>Gonya at'u angine makimuza Jesu makiamba, “Mbona anafundzi a Johana, na anafundzi a Mafarisayo mara kwa mara manafunga na kuvoya, ela o a kwako kazi yao ni kurya na kunwa?”   <span class="verse" id="V34">34&#160;</span><a href="#FN14" class="notemark"><span class="popup">5:34 Math' 9:15</span></a>Jesu akiamba, “Vidze munadima kuahendya ajeni a harusini makafunga kala ye bwana harusi manaye haho?   <span class="verse" id="V35">35&#160;</span>Ela siku zinadza, ambazo ye bwana harusi andauswa kahikahi zao, na wakathi uwo ukifika mandafunga.”   </div><div class='s'>Mafundisho masha na ga kapindi k'agagwirana </div> <div class='p'> <span class="verse" id="V36">36&#160;</span>Gonya Jesu akiambozera fumbo riri, akiamba, “K'ahana atosaye kiraka kula kwa nguwo mbisha na akachangiza kahi za nguwo ya kapindi. Mana mut'u akihenda vizho, iryahu nguwo mbisha andakala adzayomola, na hatha kiryahu kiraka k'akindatsomana na yo nguwo ya kapindi bule.   <span class="verse" id="V37">37&#160;</span>Kidza k'ahana mut'u adimaye kwangiza divai mbisha kahi za viriba zha kapindi. Kwani akihenda vizho yo divai mbisha indavipashula zho viriba. Bai zho viriba vindakala vidzanongeka, na yo divai nayo indakala idzamwagika.   <span class="verse" id="V38">38&#160;</span>Ela divai mbisha suthi yangizwe kahi za viriba visha.   <span class="verse" id="V39">39&#160;</span>K'amuona bai, k'ahana anwaye divai ya kapindi gonya akathamani kunwa yo mbisha nayo, kwani andaamba, ‘Ii ya kapindi ndo mbidzo.’ ”   </div><ul class='tnav'>
<li><a href='index.htm'>Luka</a></li>
<li><a href='LUK04.htm'>&lt;</a></li>
<li><a href='LUK.htm'>5</a></li>
<li><a href='LUK06.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V4">5:4</a>
<span class="xo">5:4-9 </span><span class="xt">Joh 21:2-11</span></p>
<p class="x" id="FN2"><span class="notemark"></span><a class="notebackref" href="#V11">5:11</a>
<span class="xo">5:11 </span><span class="xt">Math' 8:21-22</span></p>
<p class="f" id="FN3"><span class="notemark">*</span><a class="notebackref" href="#V12">5:12</a>
<span class="fr">5:12 </span><span class="ft">Haha ro neno renye ra Kiyunani rinaamba, ‘kunitsusa.’ At'u a mahana were manahalirwa kukala ni achafu.</span></p>
<p class="x" id="FN4"><span class="notemark"></span><a class="notebackref" href="#V14">5:14</a>
<span class="xo">5:14 </span><span class="xt">Alaw 14:2-32; Mar 7:36; Luk 17:14</span></p>
<p class="x" id="FN5"><span class="notemark"></span><a class="notebackref" href="#V15">5:15</a>
<span class="xo">5:15 </span><span class="xt">Mar 7:36</span></p>
<p class="x" id="FN6"><span class="notemark"></span><a class="notebackref" href="#V16">5:16</a>
<span class="xo">5:16 </span><span class="xt">Math' 14:23; 26:36-46; Mar 1:35; 6:46; Luk 3:21; 6:12; 9:18, 28-29; 11:1; Mahe 1:14; 2:42; 6:4; 12:5</span></p>
<p class="x" id="FN7"><span class="notemark"></span><a class="notebackref" href="#V20">5:20</a>
<span class="xo">5:20 </span><span class="xt">7:48; Math' 9:2</span></p>
<p class="x" id="FN8"><span class="notemark"></span><a class="notebackref" href="#V24">5:24</a>
<span class="xo">5:24 </span><span class="xt">Joh 5:36</span></p>
<p class="x" id="FN9"><span class="notemark"></span><a class="notebackref" href="#V28">5:28</a>
<span class="xo">5:28 </span><span class="xt">Math' 8:21-22</span></p>
<p class="x" id="FN10"><span class="notemark"></span><a class="notebackref" href="#V29">5:29</a>
<span class="xo">5:29 </span><span class="xt">Math' 9:10</span></p>
<p class="f" id="FN11"><span class="notemark">†</span><a class="notebackref" href="#V30">5:30</a>
<span class="fr">5:30 </span><span class="ft">Enye dambi: At'u aa were madzamenwa ni at'u. Ut'u uu wahenda kila mut'u aahalire kukala ni enye dambi. Ela si kwamba vizho be ndo were marizho.</span></p>
<p class="x" id="FN12"><span class="notemark"></span><a class="notebackref" href="#V32">5:32</a>
<span class="xo">5:32 </span><span class="xt">19:10</span></p>
<p class="x" id="FN13"><span class="notemark"></span><a class="notebackref" href="#V33">5:33</a>
<span class="xo">5:33 </span><span class="xt">Math' 6:16-17; 11:18-19; Luk 7:33-34</span></p>
<p class="x" id="FN14"><span class="notemark"></span><a class="notebackref" href="#V34">5:34</a>
<span class="xo">5:34 </span><span class="xt">Math' 9:15</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 1 Akorintho 13</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 Akorintho</a></li>
<li><a href='1CO12.htm'>&lt;</a></li>
<li><a href='1CO.htm'>13</a></li>
<li><a href='1CO14.htm'>&gt;</a></li>
</ul>
<div class="main">
 
<div class='chapterlabel' id="V0"> 13</div><div class='s'>Mahendzo ndo kit'u kibomu </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">13:1-7 8:1; Arum 13:8-10</span></a><a href="#FN2" class="notemark"><span class="popup">13:1 2 Akor 12:3-4</span></a>Hatha nikanena luga za anadamu na za malaika, ela chamba sina mahendzo, nindakala here debe huhu rivumaro hedu ndzuga.   <span class="verse" id="V2">2&#160;</span><a href="#FN3" class="notemark"><span class="popup">13:2 12:8; Math' 7:22; 17:20</span></a>Hatha nikakala nina kigerwa cha kumboza unabii, na cha kuelewa siri zosi, na kumanya kosi. Hedu nikakala na kuluhiro bomu ra kudima kuambira mirima iuke na ikauka, ela sina mahendzo, si kit'u bule.   <span class="verse" id="V3">3&#160;</span><a href="#FN4" class="notemark"><span class="popup">13:3 Dani 3:19-20; Math' 19:21</span></a>Nadima kulazha vit'u zhangu zhosi na nikalazha mwiri wangu uochwe,<a href="#FN5" class="notemark">*<span class="popup">13:3 Maoro mangine ganaamba, ‘hatha nikalazha mwiri wangu ili nidzionye.’</span></a> ela chamba sina mahendzo k'avinifwaha kit'u.   </div><div class='p'> <span class="verse" id="V4">4&#160;</span>Mahendzo, nikumuhendya mut'u akavumirira kidza akakala na mbazi. Mut'u mwenye mahendzo k'adima kuonera wivu mwandziwe hedu kudzionya.   <span class="verse" id="V5">5&#160;</span><a href="#FN6" class="notemark"><span class="popup">13:5 10:33; Ndhum 10:12; Afil 2:4</span></a>Mut'u mwenye mahendzo nikukala na t'abia mbidzo, k'atengeza maut'u ga kumufwaha iye mwenye h'akeye. Mut'u mwenye mahendzo k'ana k'oro za hehi, hedu kuhala maut'u mai arigohenderwa kugaika moyoni.   <span class="verse" id="V6">6&#160;</span>Mut'u mwenye mahendzo k'afwahirwa dzulu za makosa ela ni kufwahirwa dzulu za ujeri.   <span class="verse" id="V7">7&#160;</span>Mut'u mwenye mahendzo k'athinya mikono bule, siku zosi anakuluhira, na k'agomwa ni th'amaa bule. Iye nikuvumirira maut'u gosi.   </div><div class='p'> <span class="verse" id="V8">8&#160;</span><a href="#FN7" class="notemark"><span class="popup">13:8 12:10; 14:1-5</span></a>Mahendzo k'agana mwisho bule, ela vigerwa zhosi vina mwisho. Hariho unabii, kunena na luga, hedu hatha elimu, zhosi vindakira.   <span class="verse" id="V9">9&#160;</span>Kwani wo unabii hamwenga na yo elimu yehu, zhosi ni vit'u virizho k'avikamili bule.   <span class="verse" id="V10">10&#160;</span>Ela zho virizho kamili vikidza, zho virizho k'avikamili vindakira.   <span class="verse" id="V11">11&#160;</span>Nirihokala ni muhoho, maneno gangu, maazo gangu, na maoni gangu gosi were ni ga kihoho. Ela nirihokala mut'u muzima, maut'u gosi ga kihoho nagaricha.   <span class="verse" id="V12">12&#160;</span><a href="#FN8" class="notemark"><span class="popup">13:12 Arum 8:24; 2 Akor 5:7; Mulungu anahumanya: 8:3; Agal 4:9</span></a>Wakathi uu furiwo, funaona wiriwiri here at'u malolao kiloloni. Ela wakathi uwo hundaona uso kwa uso. Vivi ninamanya vichache thu, ela wakathi uwo nindamanya kamare dza zho Mulungu animanyazho mimi.   <span class="verse" id="V13">13&#160;</span><a href="#FN9" class="notemark"><span class="popup">13:13 Akol 1:4-5; 1 Ath'es 1:2-3; Tit 2:2; Aebu 10:22-24; 1 Joh 4:16</span></a>Bai vivi, gadumugo ni kuluhiro, na th'amaa, na mahendzo. Ela kahi za gaga mahahu, ririro bomu zaidhi ni mahendzo.   </div><ul class='tnav'>
<li><a href='index.htm'>1 Akorintho</a></li>
<li><a href='1CO12.htm'>&lt;</a></li>
<li><a href='1CO.htm'>13</a></li>
<li><a href='1CO14.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">13:1</a>
<span class="xo">13:1-7 </span><span class="xt">8:1; Arum 13:8-10</span></p>
<p class="x" id="FN2"><span class="notemark"></span><a class="notebackref" href="#V1">13:1</a>
<span class="xo">13:1 </span><span class="xt">2 Akor 12:3-4</span></p>
<p class="x" id="FN3"><span class="notemark"></span><a class="notebackref" href="#V2">13:2</a>
<span class="xo">13:2 </span><span class="xt">12:8; Math' 7:22; 17:20</span></p>
<p class="x" id="FN4"><span class="notemark"></span><a class="notebackref" href="#V3">13:3</a>
<span class="xo">13:3 </span><span class="xt">Dani 3:19-20; Math' 19:21</span></p>
<p class="f" id="FN5"><span class="notemark">*</span><a class="notebackref" href="#V3">13:3</a>
<span class="fr">13:3 </span><span class="ft">Maoro mangine ganaamba, ‘hatha nikalazha mwiri wangu ili nidzionye.’</span></p>
<p class="x" id="FN6"><span class="notemark"></span><a class="notebackref" href="#V5">13:5</a>
<span class="xo">13:5 </span><span class="xt">10:33; Ndhum 10:12; Afil 2:4</span></p>
<p class="x" id="FN7"><span class="notemark"></span><a class="notebackref" href="#V8">13:8</a>
<span class="xo">13:8 </span><span class="xt">12:10; 14:1-5</span></p>
<p class="f" id="FN8"><span class="notemark"></span><a class="notebackref" href="#V12">13:12</a>
<span class="fr">13:12 </span><span class="ft">Arum 8:24; 2 Akor 5:7; Mulungu anahumanya: 8:3; Agal 4:9</span></p>
<p class="x" id="FN9"><span class="notemark"></span><a class="notebackref" href="#V13">13:13</a>
<span class="xo">13:13 </span><span class="xt">Akol 1:4-5; 1 Ath'es 1:2-3; Tit 2:2; Aebu 10:22-24; 1 Joh 4:16</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

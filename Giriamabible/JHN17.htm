<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Johana 17</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Johana</a></li>
<li><a href='JHN16.htm'>&lt;</a></li>
<li><a href='JHN.htm'>17</a></li>
<li><a href='JHN18.htm'>&gt;</a></li>
</ul>
<div class="main">
 
<div class='chapterlabel' id="V0"> 17</div><div class='s'>Jesu anadzivoyera mwenye </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">17:1 2:4; 11:4; 12:16, 23, 41; 13:31-32; 14:13; 15:8; 16:14; 17:10, 22, 24</span></a>Bada ya Jesu kugonya kunena vivi, walola dzulu mulunguni na akivoya, “Baba wakathi udzafika. Bai mup'e nguma Mwanao, ili iye Mwanao naye akup'e nguma.   <span class="verse" id="V2">2&#160;</span><a href="#FN2" class="notemark"><span class="popup">17:2 3:35; 5:24; Math' 28:18</span></a>Mana wamup'a wadimi dzulu za at'u osi kwamba adime kuap'a uzima wa kare na kare osi uriomup'a.   <span class="verse" id="V3">3&#160;</span><a href="#FN3" class="notemark"><span class="popup">17:3 1 Joh 5:20</span></a>Vikara uzima wa kare na kare ni uu, kwamba makumanye uwe Mulungu wa jeri na wa h'akeye na Jesu Masihi uriyemuhuma.   <span class="verse" id="V4">4&#160;</span><a href="#FN4" class="notemark"><span class="popup">17:4 4:34</span></a>Mimi nidzakurehera nguma dhuniani kwa kuimarigiza yo kazi uriyonip'a niihende.   <span class="verse" id="V5">5&#160;</span><a href="#FN5" class="notemark"><span class="popup">17:5 1:1-2; 8:58; 17:24</span></a>Vikara Baba, nip'a nguma, nip'a nguma iryahu niriyokala nayo nirihokala hamwenga nawe kabila urumwengu k'audzaumbwa.”   </div><div class='s'>Jesu anaavoyera anafundzie </div> <div class='p'> <span class="verse" id="V6">6&#160;</span><a href="#FN6" class="notemark"><span class="popup">17:6 17:26</span></a>“Mut'u mimi nidzaahendya ao at'u urionip'a kula kahi za urumwengu makumanye. At'u ao were ni ako nao ukinip'a nao makirigwira nenoro.   <span class="verse" id="V7">7&#160;</span>Vikara vivi manamanya kukala kila kit'u niricho nacho kila kwako,   <span class="verse" id="V8">8&#160;</span>kwani mimi naambira maneno urigonip'a na makigakubali. Kwa vizho madzamanya kwa hakika kukala nala kwako, na madzakuluhira kukala ndiwe uriyenihuma.   </div><div class='p'> <span class="verse" id="V9">9&#160;</span>“Bai ninaavoyera. Siavoyera at'u a urumwengu, ela naavoyera aryahu urionip'a, mana ni ako.   <span class="verse" id="V10">10&#160;</span><a href="#FN7" class="notemark"><span class="popup">17:10 15:8</span></a>Osi nirio nao ni ako na osi urio nao ni angu, nami ninap'ewa nguma kwa ao.   <span class="verse" id="V11">11&#160;</span><a href="#FN8" class="notemark"><span class="popup">17:11-12 6:39; 13:18; Kit'u kimwenga: 10:30; 17:21-23; Agal 3:28</span></a>Vikara mimi si mumu urumwenguni kaheri, ninadza kwako uwe Baba uriye mueri. Ela aa machere mumu urumwenguni, bai arinde kwa nguvu za dzinaro, riryahu dzina urironip'a, ili makale kit'u kimwenga here mimi na uwe hurizho kit'u kimwenga.   <span class="verse" id="V12">12&#160;</span>Bai nirihokala ni hamwenga nao nakala nikiarinda kahi za dzinaro. Naarinda osi urionip'a na k'ahana ariyengamika isihokala ye ariye were suthi angamike ili Maoro gathimire.   <span class="verse" id="V13">13&#160;</span><a href="#FN9" class="notemark"><span class="popup">17:13 15:11</span></a>Ela vikara ninadza kwako, ela ninanena maut'u gaga vivi nirizho nichere haha dhuniani, ili furaha yao ikamilike ndani mwao.   <span class="verse" id="V14">14&#160;</span><a href="#FN10" class="notemark"><span class="popup">17:14 7:7; 8:23</span></a>Nidzaap'a nenoro, na at'u a urumwengu uu, madzaamena mana ao si at'u a urumwengu kaheri here mimi nirizho si mut'u wa urumwengu.   <span class="verse" id="V15">15&#160;</span><a href="#FN11" class="notemark"><span class="popup">17:15 Math' 6:13; 2 Ath'es 3:3; 1 Joh 5:18</span></a>Voyo rangu si kwamba uause kula haha urumwenguni, ela uarinde na ye Mui.   <span class="verse" id="V16">16&#160;</span>Ao si at'u a urumwengu here mimi nirizho si mut'u wa urumwengu.   <span class="verse" id="V17">17&#160;</span>Ahende aeri kwa wo ujeri, mana nenoro ndo ujeri.   <span class="verse" id="V18">18&#160;</span><a href="#FN12" class="notemark"><span class="popup">17:18 20:21</span></a>Nidzaahuma kwa at'u a urumwengu here uwe urizhonihuma kwa at'u a urumwengu uu.   <span class="verse" id="V19">19&#160;</span>Na kwa ut'u wa aa ninadzilazha kwako ili ao nao madzilazhe kwako kamare-kamare.”   </div><div class='s'>Jesu anaavoyera osi makuluhirao </div> <div class='p'> <span class="verse" id="V20">20&#160;</span>“Mimi siavoyera aa h'akiyao, ela naavoyera na aryahu mandionikuluhira kukirira kwa neno ra aa,   <span class="verse" id="V21">21&#160;</span><a href="#FN13" class="notemark"><span class="popup">17:21-23 5:18; 17:11</span></a>ili ao osi makale kit'u kimwenga h'ewe Baba, here urizho uwe u ndani yangu na mimi ni ndani mwako. Bai nao makale ndani yehu ili urumwengu udime kukuluhira kukala uwe ndiwe uriyenihuma.   <span class="verse" id="V22">22&#160;</span>Mimi naap'a nguma dza iryahu uriyonip'a, ili makale kit'u kimwenga here siswi hurizho kit'u kimwenga.   <span class="verse" id="V23">23&#160;</span>Mimi ni ndani yao na uwe u ndani yangu. Bai ao nao makale kit'u kimwenga kamare, ili urumwengu udime kumanya kukala uwe ndiwe uriyenihuma. Kidza madime kumanya kukala unaahendza here unihendzazho mimi.   </div><div class='p'> <span class="verse" id="V24">24&#160;</span><a href="#FN14" class="notemark"><span class="popup">17:24 12:26; 17:5</span></a>“Baba, ninahendza aryahu osi urionip'a makale hamwenga nami ho niriho na maone nguma yangu. Ii ndo nguma ambayo wanip'a kabila urumwengu k'audzaumbwa, mana wanihendza.   <span class="verse" id="V25">25&#160;</span><a href="#FN15" class="notemark"><span class="popup">17:25 1:9-10; 8:55; Math' 11:25-27</span></a>Baba uriye muhachi, idzahokala at'u a urumwengu k'amakumanya, mimi ninakumanya na o at'u angu manamanya kukala uwe ndiwe uriyenihuma.   <span class="verse" id="V26">26&#160;</span><a href="#FN16" class="notemark"><span class="popup">17:26 17:6</span></a>Mimi nidzaamanyisa uwe, na nindaenderera kukuhendya makumanye ili go mahendzo urigo nago kwangu, gakale mioyoni mwao, na mimi nami nikale kit'u kimwenga nao.”   </div><ul class='tnav'>
<li><a href='index.htm'>Johana</a></li>
<li><a href='JHN16.htm'>&lt;</a></li>
<li><a href='JHN.htm'>17</a></li>
<li><a href='JHN18.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">17:1</a>
<span class="xo">17:1 </span><span class="xt">2:4; 11:4; 12:16, 23, 41; 13:31-32; 14:13; 15:8; 16:14; 17:10, 22, 24</span></p>
<p class="x" id="FN2"><span class="notemark"></span><a class="notebackref" href="#V2">17:2</a>
<span class="xo">17:2 </span><span class="xt">3:35; 5:24; Math' 28:18</span></p>
<p class="x" id="FN3"><span class="notemark"></span><a class="notebackref" href="#V3">17:3</a>
<span class="xo">17:3 </span><span class="xt">1 Joh 5:20</span></p>
<p class="x" id="FN4"><span class="notemark"></span><a class="notebackref" href="#V4">17:4</a>
<span class="xo">17:4 </span><span class="xt">4:34</span></p>
<p class="x" id="FN5"><span class="notemark"></span><a class="notebackref" href="#V5">17:5</a>
<span class="xo">17:5 </span><span class="xt">1:1-2; 8:58; 17:24</span></p>
<p class="x" id="FN6"><span class="notemark"></span><a class="notebackref" href="#V6">17:6</a>
<span class="xo">17:6 </span><span class="xt">17:26</span></p>
<p class="x" id="FN7"><span class="notemark"></span><a class="notebackref" href="#V10">17:10</a>
<span class="xo">17:10 </span><span class="xt">15:8</span></p>
<p class="f" id="FN8"><span class="notemark"></span><a class="notebackref" href="#V11">17:11</a>
<span class="fr">17:11-12 </span><span class="ft">6:39; 13:18; Kit'u kimwenga: 10:30; 17:21-23; Agal 3:28</span></p>
<p class="x" id="FN9"><span class="notemark"></span><a class="notebackref" href="#V13">17:13</a>
<span class="xo">17:13 </span><span class="xt">15:11</span></p>
<p class="x" id="FN10"><span class="notemark"></span><a class="notebackref" href="#V14">17:14</a>
<span class="xo">17:14 </span><span class="xt">7:7; 8:23</span></p>
<p class="x" id="FN11"><span class="notemark"></span><a class="notebackref" href="#V15">17:15</a>
<span class="xo">17:15 </span><span class="xt">Math' 6:13; 2 Ath'es 3:3; 1 Joh 5:18</span></p>
<p class="x" id="FN12"><span class="notemark"></span><a class="notebackref" href="#V18">17:18</a>
<span class="xo">17:18 </span><span class="xt">20:21</span></p>
<p class="x" id="FN13"><span class="notemark"></span><a class="notebackref" href="#V21">17:21</a>
<span class="xo">17:21-23 </span><span class="xt">5:18; 17:11</span></p>
<p class="x" id="FN14"><span class="notemark"></span><a class="notebackref" href="#V24">17:24</a>
<span class="xo">17:24 </span><span class="xt">12:26; 17:5</span></p>
<p class="x" id="FN15"><span class="notemark"></span><a class="notebackref" href="#V25">17:25</a>
<span class="xo">17:25 </span><span class="xt">1:9-10; 8:55; Math' 11:25-27</span></p>
<p class="x" id="FN16"><span class="notemark"></span><a class="notebackref" href="#V26">17:26</a>
<span class="xo">17:26 </span><span class="xt">17:6</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Arumi 16</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Arumi</a></li>
<li><a href='ROM15.htm'>&lt;</a></li>
<li><a href='ROM.htm'>16</a></li>
<li><a href='1CO01.htm'>&gt;</a></li>
</ul>
<div class="main">
 
<div class='chapterlabel' id="V0"> 16</div><div class='s'>P'aulo anahuma salamu </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">16:1 Mahe 18:18</span></a>Namala nimumanyise dada Fibi. Fibi ni muhumiki kahi za kanisa ra K'enikirea, na ni mut'u mudzo. Iye andakudza ko kwenu.   <span class="verse" id="V2">2&#160;</span>Bai akidza, muhokereni here muhumiki wa Bwana, here at'u a Mulungu mav̱iryazho kuhenda. Mup'eni wavizi wowosi andiwomala, kwani iye naye adzaaviza at'u anji, hatha mimi nami ni mumwenga waho.   </div><div class='p'> <span class="verse" id="V3">3&#160;</span><a href="#FN2" class="notemark"><span class="popup">16:3 Mahe 18:2, 18-19, 26</span></a>Nilamusirani P'urisila na Akw'ila, ahendzi a kazi andzangu kahi za kumuhumikira Masihi Jesu.   <span class="verse" id="V4">4&#160;</span>Mimi hamwenga na makanisa gosi ga at'u mario si Ayahudi funa muv̱era nao mana mahatharisha maisha gao kwa kunithizha mimi.   <span class="verse" id="V5">5&#160;</span><a href="#FN3" class="notemark"><span class="popup">16:5 1 Akor 16:15, 19; Akol 4:15; File 2</span></a>Nilamusirani at'u osi a ro kanisa mathungananao kahi za yo nyumba ya Akw'ila. Kidza nilamusirani muhendzwi Epaneto, ariye ndiye mut'u wa kwandza kumuhokera Masihi kahi za jimbo ra Asia.   <span class="verse" id="V6">6&#160;</span>Nilamusirani Maryamu, ariye adzahenda kazi kwa chadi kwa ut'u wenu.   <span class="verse" id="V7">7&#160;</span>Kidza nilamusirani Andironiko, na Junia. Aa ni Ayahudi andzangu huriofungwa hamwenga, na ni amwenga kahi za aryahu ahumwi mamanyikanao. At'u aa mamuhokera Masihi mbere zangu.   </div><div class='p'> <span class="verse" id="V8">8&#160;</span>Nilamusirani Amupuliato, muhendzwi kahi za Bwana.   <span class="verse" id="V9">9&#160;</span>Kidza munilamusire Uribano, muhendzi wa kazi mwandzangu kahi za Masihi, na muhendzwi Sitakisi.   <span class="verse" id="V10">10&#160;</span>Mulamuseni Apele, ariye iye wanyesa kamare kukala ni mwaminifu jeri kwa Masihi. Kidza alamuseni at'u a mudzini kwa Arisitobulo.   <span class="verse" id="V11">11&#160;</span>Nilamusirani yuyahu Muyahudi mwandzangu aifwaye Herodioni. Kidza nilamusirani o at'u mariomuhokera Bwana, mambolao mudzini kwa Narisiso.   </div><div class='p'> <span class="verse" id="V12">12&#160;</span>Nilamusirani T'urufena na T'urufosa, ahendzi a kazi a Bwana, na muhendzwi P'erisi ariye adzahenda kazi ya Bwana kwa chadi sana.   <span class="verse" id="V13">13&#160;</span><a href="#FN4" class="notemark"><span class="popup">16:13 Mar 15:21</span></a>Mulamuseni Rufo, ariye anamuhendera Bwana kazi ya kuoneka, na mameye, ariye were hatha ni here m'ama mwenye.   <span class="verse" id="V14">14&#160;</span>Nilamusirani Asinikirito, na Fulegoni, na Herime, na P'at'iroba, na Herima, na ndugu osi mario hamwenga nao.   <span class="verse" id="V15">15&#160;</span>Mulamuseni Filologo na Julia, na Nerusi na nduguye wa kiche, na Olimupa, na at'u osi a Mulungu mario hamwenga nao.   </div><div class='p'> <span class="verse" id="V16">16&#160;</span><a href="#FN5" class="notemark"><span class="popup">16:16 1 Akor 16:20; 2 Akor 13:12; 1 Ath'es 5:26; 1 P'et 5:14</span></a>Lamusanani kwa kudonerana kahi za ueri. Mudzalamuswa ni makanisa gosi ga Masihi.   </div><div class='s'>P'aulo anamarigiza kwa kuaadha Arumi </div> <div class='p'> <span class="verse" id="V17">17&#160;</span><a href="#FN6" class="notemark"><span class="popup">16:17 Math' 7:15; 2 Ath'es 3:6; Tit 3:9-10; 2 Joh 10</span></a>Ndugu zangu, ninamuvoya mudzimanyirire na aryahu at'u mario kazi yao ni kugazha at'u, na kuangamiza v̱uv̱a kahi za kuluhiro rao. At'u ao manareha mafundisho garigo ga kinyume na gago murigofundishwa. Kwa vizho kalani kure nao,   <span class="verse" id="V18">18&#160;</span><a href="#FN7" class="notemark"><span class="popup">16:18 Afil 3:19; Akol 2:4</span></a>kwani k'amamuhumikira Bwana wehu Masihi bule, ela manahumikira ndzala zao enye. Kazi yao ni kuangamiza at'u mario k'amana mamanyaro kwa kuhumira maneno madzo-madzo na ga kutsama.   <span class="verse" id="V19">19&#160;</span><a href="#FN8" class="notemark"><span class="popup">16:19 1:8</span></a>Ndugu zangu, nina furaha kwa kukala ninwi mu at'u asikizi, na hatha kila mut'u anamanya vizho. Ela ninamala mukale alachu kahi za maut'u madzo, kidza mukale bila makosa kahi za maut'u mai-mai.   <span class="verse" id="V20">20&#160;</span><a href="#FN9" class="notemark"><span class="popup">16:20 1:7</span></a>Nanwi mukihenda vizho, k'avindatoa bule, Mulungu arehaye dheri andamutisatisa Shethani ts'ini za magulu genu mara mwenga. Nema ya Bwana wehu Jesu Masihi naikale hamwenga nanwi. [H'aami.]   </div><div class='p'> <span class="verse" id="V21">21&#160;</span><a href="#FN10" class="notemark"><span class="popup">16:21 T'imoth'i: Mahe 16:1</span></a>Mudzalamuswa ni T'imoth'i ariye ni muhendzi wa kazi mwandzangu. Kidza mudzalamuswa ni Lukio, na Jasoni, na Sosipatiro, mario ni Ayahudi andzangu.   <span class="verse" id="V22">22&#160;</span>Mimi Teritio nami ninamulamusa kahi za Bwana. Mimi ndimi niindhikaye ii baruwa.   <span class="verse" id="V23">23&#160;</span><a href="#FN11" class="notemark"><span class="popup">16:23 Erasito: 2 T'imo 4:20</span></a>Mudzalamuswa ni Gayo, na Erasito, na ndugu yehu Kw'arito. Mimi nikala nyumbani kwa Gayo, na hatha ro kanisa rosi kuku rithunganana mumu nyumbani mwakwe. Erasito ye ndiye muiki wa p'esa kahi za uu mudzi. [   <span class="verse" id="V24">24&#160;</span>Nema ya Bwana wehu Jesu Masihi naikale hamwenga nanwi nyosi. H'aami.]   </div><div class='p'> <span class="verse" id="V25">25&#160;</span><a href="#FN12" class="notemark"><span class="popup">16:25 Aefe 1:9; 3:4-5; Akol 1:26</span></a>Mulungu naalikwe, mana ana wadimi wa kumuhendya ninwi muenderere kuima kahi za kuluhiro renu, na pia muime kulengana na wo Uv̱oro Udzo niriwohubiri. Uv̱oro uu ni dzulu za Jesu Masihi na dzulu za kugunulwa kwa wo mupango wa kwakwe wa ajabu ariwo Mulungu wawika here siri hangu kapindi na kapindi.   <span class="verse" id="V26">26&#160;</span><a href="#FN13" class="notemark"><span class="popup">16:26 1:2, 5</span></a>Ela vivi bai, mupango uu wanyeswa lwazu, na ukimanyiswa at'u kukirira na maut'u garigondhikwa ni manabii, na kukirira kwa amuri ya Mulungu aishiye kare na kare. Mupango uu wanyeswa lwazu ili k'olo zosi za at'u zipate kukuluhira na kumusikira Masihi.   <span class="verse" id="V27">27&#160;</span><a href="#FN14" class="notemark"><span class="popup">16:27 11:36; Afil 4:19-20; 1 T'imo 1:17; Jud 25; Ugun 4:11</span></a>Ndo nguma naikale kwa Mulungu, kukirira na kwa Jesu Masihi, kwani iye h'akeye ndiye mulachu. Nguma naikale kwakwe hatha kare na kare. H'aami.  </div><ul class='tnav'>
<li><a href='index.htm'>Arumi</a></li>
<li><a href='ROM15.htm'>&lt;</a></li>
<li><a href='ROM.htm'>16</a></li>
<li><a href='1CO01.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">16:1</a>
<span class="xo">16:1 </span><span class="xt">Mahe 18:18</span></p>
<p class="x" id="FN2"><span class="notemark"></span><a class="notebackref" href="#V3">16:3</a>
<span class="xo">16:3 </span><span class="xt">Mahe 18:2, 18-19, 26</span></p>
<p class="x" id="FN3"><span class="notemark"></span><a class="notebackref" href="#V5">16:5</a>
<span class="xo">16:5 </span><span class="xt">1 Akor 16:15, 19; Akol 4:15; File 2</span></p>
<p class="x" id="FN4"><span class="notemark"></span><a class="notebackref" href="#V13">16:13</a>
<span class="xo">16:13 </span><span class="xt">Mar 15:21</span></p>
<p class="x" id="FN5"><span class="notemark"></span><a class="notebackref" href="#V16">16:16</a>
<span class="xo">16:16 </span><span class="xt">1 Akor 16:20; 2 Akor 13:12; 1 Ath'es 5:26; 1 P'et 5:14</span></p>
<p class="x" id="FN6"><span class="notemark"></span><a class="notebackref" href="#V17">16:17</a>
<span class="xo">16:17 </span><span class="xt">Math' 7:15; 2 Ath'es 3:6; Tit 3:9-10; 2 Joh 10</span></p>
<p class="x" id="FN7"><span class="notemark"></span><a class="notebackref" href="#V18">16:18</a>
<span class="xo">16:18 </span><span class="xt">Afil 3:19; Akol 2:4</span></p>
<p class="x" id="FN8"><span class="notemark"></span><a class="notebackref" href="#V19">16:19</a>
<span class="xo">16:19 </span><span class="xt">1:8</span></p>
<p class="x" id="FN9"><span class="notemark"></span><a class="notebackref" href="#V20">16:20</a>
<span class="xo">16:20 </span><span class="xt">1:7</span></p>
<p class="f" id="FN10"><span class="notemark"></span><a class="notebackref" href="#V21">16:21</a>
<span class="fr">16:21 </span><span class="ft">T'imoth'i: Mahe 16:1</span></p>
<p class="f" id="FN11"><span class="notemark"></span><a class="notebackref" href="#V23">16:23</a>
<span class="fr">16:23 </span><span class="ft">Erasito: 2 T'imo 4:20</span></p>
<p class="x" id="FN12"><span class="notemark"></span><a class="notebackref" href="#V25">16:25</a>
<span class="xo">16:25 </span><span class="xt">Aefe 1:9; 3:4-5; Akol 1:26</span></p>
<p class="x" id="FN13"><span class="notemark"></span><a class="notebackref" href="#V26">16:26</a>
<span class="xo">16:26 </span><span class="xt">1:2, 5</span></p>
<p class="x" id="FN14"><span class="notemark"></span><a class="notebackref" href="#V27">16:27</a>
<span class="xo">16:27 </span><span class="xt">11:36; Afil 4:19-20; 1 T'imo 1:17; Jud 25; Ugun 4:11</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

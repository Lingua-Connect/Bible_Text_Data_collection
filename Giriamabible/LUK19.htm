<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Luka 19</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Luka</a></li>
<li><a href='LUK18.htm'>&lt;</a></li>
<li><a href='LUK.htm'>19</a></li>
<li><a href='LUK20.htm'>&gt;</a></li>
</ul>
<div class="main">
 
<div class='chapterlabel' id="V0"> 19</div><div class='s'>Jesu na Zakayo </div> <div class='p'> <span class="verse" id="V1">1&#160;</span>Jesu achangira mudzi wa Jeriko, naye akikala anakira kahikahi za wo mudzi.   <span class="verse" id="V2">2&#160;</span>Bai hakikala hana mut'u ariye were ni mubomu wa athozi a kodi dzinare were ni Zakayo, naye were ni shaha k'azhadimikika.   <span class="verse" id="V3">3&#160;</span>Naye were anamala kumona Jesu amanye chamba ni mut'u ariyedze, ela vikimushinda mana were ni mut'u mufuti mwenye na ro kundi ra at'u rere rinamuziya.   <span class="verse" id="V4">4&#160;</span>Kwa vizho akiuka malo achenda ko mbere, na achendakwera mukuyu ili adime kumona Jesu, kwani Jesu were andakira na ngira iyo.   </div><div class='p'> <span class="verse" id="V5">5&#160;</span>Bai Jesu arihofika ho hat'u haho, walola dzulu na akimwamba Zakayo, “Zakayo, thima mara mwenga! Kwani vivi rero be suthi nikale mujenio.”   <span class="verse" id="V6">6&#160;</span>Kusikira vizho Zakayo wathima mara mwenga na akimuhala Jesu achenda naye kwakwe mudzini kuno ana raha ut'u wa kwangalaza.   <span class="verse" id="V7">7&#160;</span><a href="#FN1" class="notemark"><span class="popup">19:7 Math' 9:10</span></a>Ela o at'u, ut'u uu k'auafwahirire bule, kwani makwatya kunung'unika na kuamba, “Mut'u yuyu adzakwenda ujeni kwa mut'u ariye be ni mudambi zhomu!”   <span class="verse" id="V8">8&#160;</span><a href="#FN2" class="notemark"><span class="popup">19:8 Kumbo 22:1; Izik 33:14-16</span></a>K'uzhona zho Zakayo akiungarara na akimwamba Bwana vivi, “Lola Bwana! Kulaiza virero be nusu ya ushaha wangu nindaip'a akiya, na mut'u yoyosi niriyemukenga na nikimuthoza kiwango kibomu, be mut'u iye nindamuriha k'ana ne zenye ya zho nirizhomuhalira.”   <span class="verse" id="V9">9&#160;</span><a href="#FN3" class="notemark"><span class="popup">19:9 13:16; Mahe 16:31</span></a>Jesu akimwamba Zakayo, “Rero wokolwi udzangira kahi za nyumba ii, kwani yuyu naye ni wa lukolo lwa Burahemu.   <span class="verse" id="V10">10&#160;</span><a href="#FN4" class="notemark"><span class="popup">19:10 Izik 34:16; Math' 9:13; Mar 2:17; Luk 5:32; 1 T'imo 1:15</span></a>Na Mwana wa Mudamu wakudza kuamala na kuakola aryahu mariongamika.”   </div><div class='s'>Fumbo ra at'u mariogazhirwa p'esa </div> <div class='r'>Math'ayo 25:14-30  </div><div class='p'> <span class="verse" id="V11">11&#160;</span><a href="#FN5" class="notemark"><span class="popup">19:11 11:2; Mahe 1:6</span></a>Bai o at'u marihokala machere manaaza go maut'u gaga, Jesu waenderera kunena na akiambira fumbo, kwa kukala were Jesu a hehi na mudzi wa Jerusalemu na o at'u makiona kukala wo uthawali wa Mulungu be undahenda kuhenda poo.   <span class="verse" id="V12">12&#160;</span><a href="#FN6" class="notemark"><span class="popup">19:12-13 Mar 13:34; Mahe 1:11; 2:33-36</span></a>Kwa vizho Jesu akikwatya kunena ro fumbo akiamba, “Kwereko na mut'u ariyekala wazhalwa kahi za nyumba ya kithajiri. Bai akiuka kwenda ts'i ya kure akagerwe cheo cha kukala muthawali, gonya auye kwao mudzini.   <span class="verse" id="V13">13&#160;</span>Bai kabila k'adzaandza charoche akiaiha ahumikie kumi na akiap'a kila mumwenga shilingi ya dhahabu,<a href="#FN7" class="notemark">*<span class="popup">19:13 Shilingi ya dhahabu ya siku zizo yere ina kima cha mishahara ya miezi mihahu.</span></a> na akiambira, ‘H'aya hendani biashara na zizi p'esa muhaka nindihouya.’   <span class="verse" id="V14">14&#160;</span><a href="#FN8" class="notemark"><span class="popup">19:14 Mahe 4:17; 5:28; 13:44-46; 28:25-28</span></a>Ela bai aryahu at'u ambao were akiuya ni adze aathawale were k'amamwendzi bule, kwa vizho makihuma at'u makaambe, ‘K'afumwendzi akale muthawali wehu yuyu.’   </div><div class='p'> <span class="verse" id="V15">15&#160;</span>“Ela hatha hamwenga na vizho yuyu mut'u wahendwa akale muthawali na gonya akiuya mudzini. Bai arihouya waaiha aryahu ahumikie arioap'a ziryahu p'esa ili amanye kala mazihendera kazi na zikireha faidha yani.   <span class="verse" id="V16">16&#160;</span>Bai ye wa kwandza akidza na akiamba, ‘Bwana iryahu shilingi ya dhahabu yareha faidha ya shilingi nyingine kumi za dhahabu.’   <span class="verse" id="V17">17&#160;</span><a href="#FN9" class="notemark"><span class="popup">19:17-19 12:42-44; 16:10</span></a>Bai ye mut'u ariyekwendahendywa muthawali akimwamba ye muhumiki, ‘Wahenda ut'u udzo sana, uwe u muhumiki mudzo! Bai kwa kukala wakala mwaminifu kwa maut'u mathithe, nindakuhendya ukale mubomu wa midzi kumi.’   <span class="verse" id="V18">18&#160;</span>Gonya ye wa hiri akidza, akiamba, ‘Bwana iryahu shilingi yo ya dhahabu yareha faidha ya shilingi nyingine ts'ano za dhahabu.’   <span class="verse" id="V19">19&#160;</span>Ye Bwanawe akimudzigidzya akimwamba, ‘Uwe nawe kala mubomu wa midzi mitsano.’   <span class="verse" id="V20">20&#160;</span>Kula iye akidza mungine, akiamba, ‘Bwana, shilingiyo ya dhahabu siino, naihala nikiifunga kithambaani na nikiifitsa.   <span class="verse" id="V21">21&#160;</span>Kwani were unanigoshera mana uwe u mut'u mukali, unahendza kuhala vit'u virizho si zhako, kidza unahendza kuvuna ut'u uriwo k'uulayire.’   <span class="verse" id="V22">22&#160;</span>Kusikira vizho ye bwanawe akimwamba, ‘Ii, muhumiki mui we! Nakupiga ulongo kwa ludhimilo mwenye. Uwe were unamanya kukala ni mwomu, nahendza kuhala vit'u virizho si zhangu, kidza nahendza kuvuna ut'u uriwo siulayire,   <span class="verse" id="V23">23&#160;</span>vikara kwanoni k'uihalire yo p'esa yangu na ukendayika bengi, ili nikiuya niyone idzazhala faidha?’   <span class="verse" id="V24">24&#160;</span>Arihogonya kunena vizho akiagalukira o at'u mariokala maimire haho na akiambira, ‘Hedu muhokeni yo shilingi ya dhahabu na mumup'e ye ariye na kumi.’   <span class="verse" id="V25">25&#160;</span>O at'u makimudzigidzya makiamba, ‘Aa, samba ye ana kumi kare Bwana?’   <span class="verse" id="V26">26&#160;</span><a href="#FN10" class="notemark"><span class="popup">19:26 Math' 25:29</span></a>Ye Bwana akiamba, ‘Namwambira kamare, kila ariye nacho, andagerwa, ela iye ariye k'ana kit'u, andahokwa hatha cho aricho nacho.   <span class="verse" id="V27">27&#160;</span>Na vikara dzulu za aryahu mahadhui angu mariokala k'amendzi nikale muthawali wao, namala muarehe haha na mualage nalolera.’ ”   </div><div class='s'>Jesu anangira Jerusalemu </div> <div class='r'>Math'ayo 21:1-11; Mariko 11:1-11; Johana 12:12-19  </div><div class='p'> <span class="verse" id="V28">28&#160;</span>Jesu arihogonya kunena vivi wathangulia kumbuka kwenda Jerusalemu.   <span class="verse" id="V29">29&#160;</span>Bai achenda hatha arihokala a hehi na kadzidzi ka Beth'ifage na ka Beth'ania kahi za Murima uifwao wa Mizeituni, akiahuma anafundzie airi mathangulie,   <span class="verse" id="V30">30&#160;</span>naye waahuma na malagizo gaga, “Endani hatha kadzidzi mudzikoerekezana nako. Muchangira mundaona mwana wa ndzowe ariye k'adzapandwa ni mut'u adzafungwa, muvuguleni mumurehe haha.   <span class="verse" id="V31">31&#160;</span>Mut'u yoyosi andiyemuza kwanoni munamuvugula, mwambeni, ‘Bwana ana haja naye.’ ”   <span class="verse" id="V32">32&#160;</span>Kwa vizho aryahu mariohumwa machenda na marihofika kila kit'u kikikala here arizhokala Jesu adzaambira.   <span class="verse" id="V33">33&#160;</span>Bai marihokala manamuvugula ye mwana wa ndzowe, hakimbola o enye makiamba, “Mbona munamuvugula ye mwana wa ndzowe kaheri?”   <span class="verse" id="V34">34&#160;</span>O anafundzi makidzigidzya makiamba, “Bwana ana haja naye.”   <span class="verse" id="V35">35&#160;</span>Bai makimureha kwa Jesu, makihala go maamba gao makigahandika ho dzulu za ye mwana wa ndzowe, gonya makimukweza Jesu ho dzulu.   <span class="verse" id="V36">36&#160;</span><a href="#FN11" class="notemark"><span class="popup">19:36 2 Athaw 9:13</span></a>Vikara arihokala akwendani, o at'u mahala maamba gao makigahandika mo ngirani.   <span class="verse" id="V37">37&#160;</span>Bai arihokala adzafika hehi mutharamuko wa Murima wa Mizeituni, ro kundi rosi ra anafundzie rikikwatya kumulika Mulungu kwa sauthi bomu kuno mana fwahiro kwa yo miujiza mariyokala mayona.   <span class="verse" id="V38">38&#160;</span><a href="#FN12" class="notemark"><span class="popup">19:38 Zabu 118:26; Luk 2:14</span></a>Makiamba,  </div><div class='q'>“Naalikwe iye muthawali adzaye kahi za dzina ra Bwana!  </div><div class='q2'>Dheri narikale ko mulunguni,  </div><div class='q2'>na nguma yende kwa Mulungu ariye dzulu!”   </div><div class='p'> <span class="verse" id="V39">39&#160;</span>Bai Mafarisayo angine kahi za ro kundi makimwamba Jesu vivi, “Mwalimu ambire o anafundzio manyamale hedu!”   <span class="verse" id="V40">40&#160;</span><a href="#FN13" class="notemark"><span class="popup">19:40 Haba 2:11</span></a>Jesu akiadzigidzya akiamba, “Ao makinyamala, be namwambira kamare gaga mawe gandapiga londzo kare.”   </div><div class='s'>Jesu anarira kwa ut'u wa mudzi wa Jerusalemu </div> <div class='p'> <span class="verse" id="V41">41&#160;</span><a href="#FN14" class="notemark"><span class="popup">19:41-44 21:20-24</span></a>Vikara Jesu arihofika hehi na wo mudzi, na arihoulola ho mbereze, warira kwa ut'u wa o at'ue.   <span class="verse" id="V42">42&#160;</span><a href="#FN15" class="notemark"><span class="popup">19:42 Kumbu 32:29; Luk 2:14</span></a>Akiamba, “Kala munamanya vivi rero virizho vingamurehera dheri! Ela bai k'amudima kuzhona,   <span class="verse" id="V43">43&#160;</span>kwa kukala siku zinadza, adhui enu mandamuzingira na kumuziza musipate hat'u ha kumbolera.   <span class="verse" id="V44">44&#160;</span><a href="#FN16" class="notemark"><span class="popup">19:44 1:68; 21:6; Math' 24:2; Mar 13:2</span></a>Nao mandamunonga-nonga kamare hamwenga na wo mudzi wenu. K'ahana iwe ririro k'arindapetulwa, kwa kukala k'amumanyire ho Mulungu arihomudzirira.”   </div><div class='s'>Jesu anainga at'u kula kahi za ro Hekalu </div> <div class='r'>Math'ayo 21:12-17; Mariko 11:15-19; Johana 2:13-22  </div><div class='p'> <span class="verse" id="V45">45&#160;</span>Gonya Jesu achenda kahi za ro Hekalu na achendaainga o at'u osi mariokala managuza vit'u mumo.   <span class="verse" id="V46">46&#160;</span><a href="#FN17" class="notemark"><span class="popup">19:46 Isa 56:7; Jere 7:11</span></a>Akiambira, “Zhaorwa kukala, ‘Nyumba yangu indakala nyumba ya mavoyo,’ ela ninwi mudzaihendya p'anga ya kuzama aivi.”   <span class="verse" id="V47">47&#160;</span><a href="#FN18" class="notemark"><span class="popup">19:47 21:37; 22:53; Math' 26:55; Mar 14:49; Joh 18:20</span></a>Bada ya gago Jesu akiandza kufundisha kahi za ro Hekalu kila siku. Bai o alombi abomu, na alimu a Sheria na vilongozi a o at'u makikala manamala kumwalaga,   <span class="verse" id="V48">48&#160;</span><a href="#FN19" class="notemark"><span class="popup">19:48 20:19; 22:2</span></a>ela makikosa ngira ya kumwalagira, kwani o at'u osi were manamusirikizat'o sana hasiho kukirwa ni neno hatha mwenga.   </div><ul class='tnav'>
<li><a href='index.htm'>Luka</a></li>
<li><a href='LUK18.htm'>&lt;</a></li>
<li><a href='LUK.htm'>19</a></li>
<li><a href='LUK20.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V7">19:7</a>
<span class="xo">19:7 </span><span class="xt">Math' 9:10</span></p>
<p class="x" id="FN2"><span class="notemark"></span><a class="notebackref" href="#V8">19:8</a>
<span class="xo">19:8 </span><span class="xt">Kumbo 22:1; Izik 33:14-16</span></p>
<p class="x" id="FN3"><span class="notemark"></span><a class="notebackref" href="#V9">19:9</a>
<span class="xo">19:9 </span><span class="xt">13:16; Mahe 16:31</span></p>
<p class="x" id="FN4"><span class="notemark"></span><a class="notebackref" href="#V10">19:10</a>
<span class="xo">19:10 </span><span class="xt">Izik 34:16; Math' 9:13; Mar 2:17; Luk 5:32; 1 T'imo 1:15</span></p>
<p class="x" id="FN5"><span class="notemark"></span><a class="notebackref" href="#V11">19:11</a>
<span class="xo">19:11 </span><span class="xt">11:2; Mahe 1:6</span></p>
<p class="x" id="FN6"><span class="notemark"></span><a class="notebackref" href="#V12">19:12</a>
<span class="xo">19:12-13 </span><span class="xt">Mar 13:34; Mahe 1:11; 2:33-36</span></p>
<p class="f" id="FN7"><span class="notemark">*</span><a class="notebackref" href="#V13">19:13</a>
<span class="fr">19:13 </span><span class="ft">Shilingi ya dhahabu ya siku zizo yere ina kima cha mishahara ya miezi mihahu.</span></p>
<p class="x" id="FN8"><span class="notemark"></span><a class="notebackref" href="#V14">19:14</a>
<span class="xo">19:14 </span><span class="xt">Mahe 4:17; 5:28; 13:44-46; 28:25-28</span></p>
<p class="x" id="FN9"><span class="notemark"></span><a class="notebackref" href="#V17">19:17</a>
<span class="xo">19:17-19 </span><span class="xt">12:42-44; 16:10</span></p>
<p class="x" id="FN10"><span class="notemark"></span><a class="notebackref" href="#V26">19:26</a>
<span class="xo">19:26 </span><span class="xt">Math' 25:29</span></p>
<p class="x" id="FN11"><span class="notemark"></span><a class="notebackref" href="#V36">19:36</a>
<span class="xo">19:36 </span><span class="xt">2 Athaw 9:13</span></p>
<p class="x" id="FN12"><span class="notemark"></span><a class="notebackref" href="#V38">19:38</a>
<span class="xo">19:38 </span><span class="xt">Zabu 118:26; Luk 2:14</span></p>
<p class="x" id="FN13"><span class="notemark"></span><a class="notebackref" href="#V40">19:40</a>
<span class="xo">19:40 </span><span class="xt">Haba 2:11</span></p>
<p class="x" id="FN14"><span class="notemark"></span><a class="notebackref" href="#V41">19:41</a>
<span class="xo">19:41-44 </span><span class="xt">21:20-24</span></p>
<p class="x" id="FN15"><span class="notemark"></span><a class="notebackref" href="#V42">19:42</a>
<span class="xo">19:42 </span><span class="xt">Kumbu 32:29; Luk 2:14</span></p>
<p class="x" id="FN16"><span class="notemark"></span><a class="notebackref" href="#V44">19:44</a>
<span class="xo">19:44 </span><span class="xt">1:68; 21:6; Math' 24:2; Mar 13:2</span></p>
<p class="x" id="FN17"><span class="notemark"></span><a class="notebackref" href="#V46">19:46</a>
<span class="xo">19:46 </span><span class="xt">Isa 56:7; Jere 7:11</span></p>
<p class="x" id="FN18"><span class="notemark"></span><a class="notebackref" href="#V47">19:47</a>
<span class="xo">19:47 </span><span class="xt">21:37; 22:53; Math' 26:55; Mar 14:49; Joh 18:20</span></p>
<p class="x" id="FN19"><span class="notemark"></span><a class="notebackref" href="#V48">19:48</a>
<span class="xo">19:48 </span><span class="xt">20:19; 22:2</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Luka 21</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Luka</a></li>
<li><a href='LUK20.htm'>&lt;</a></li>
<li><a href='LUK.htm'>21</a></li>
<li><a href='LUK22.htm'>&gt;</a></li>
</ul>
<div class="main">
 
<div class='chapterlabel' id="V0"> 21</div><div class='s'>Sadaka ya mwanamuche gungu </div> <div class='r'>Mariko 12:41-44  </div><div class='p'> <span class="verse" id="V1">1&#160;</span><a href="#FN1" class="notemark"><span class="popup">21:1 2 Athaw 12:9</span></a>Vikara Jesu were a mo kahi za Hekalu akilola kuku na kuku na akiona at'u mario were ni mathajiri managwaga sadaka zao kahi za cho kiya cha sadaka.   <span class="verse" id="V2">2&#160;</span>K'avitoere akimona mwanamuche ariye were ni gungu kidza mukiya anagwaga vipeni viri.   <span class="verse" id="V3">3&#160;</span>Jesu arihoona vizho akiambira o at'u akiamba, “Namwambira ujeri, yuyu mwanamuche gungu adzagwaga nyinji kukira osi,   <span class="verse" id="V4">4&#160;</span><a href="#FN2" class="notemark"><span class="popup">21:4 2 Akor 8:12</span></a>mana o angine madzamboza kafungu thu ka wo ushaha mario nao, ela yuno ye ni masikini nyasi, ela adzagwaga zhosi arizho nazho.”   </div><div class='s'>Jesu ananena dzulu za kubandwa-bandwa kwa Hekalu </div> <div class='r'>Math'ayo 24:1-2; Mariko 13:1-2  </div><div class='p'> <span class="verse" id="V5">5&#160;</span>Badaye angine kahi za o anafundzie makikala manasumurira viryahu ambazho ro Hekalu raakwa t'ot'ot'o na viryahu garizho madzo go mawe garigoakirwa na viryahu virizho vidzo zho vit'u virizhombozwa here sadaka kahi za ro Hekalu. Jesu arihosikira vizho akiadzigidzya akiamba,   <span class="verse" id="V6">6&#160;</span><a href="#FN3" class="notemark"><span class="popup">21:6 19:44</span></a>“Munazhona zho, wakathi unadza ambawo k'ahandasala iwe dzulu za iwe, kila kit'u kindabandwa-bandwa.”   <span class="verse" id="V7">7&#160;</span><a href="#FN4" class="notemark"><span class="popup">21:7-24 17:22-24</span></a>O anafundzi marihosikira vizho makimuza Jesu makiamba, “Vidze maut'u gano gandahendeka rini? Ni muv̱ano wani undiwonyesa kukala makathi gadzafika ga maut'u gaga kuhendeka?”   <span class="verse" id="V8">8&#160;</span>Jesu akiadzigidzya akiamba, “Dzimanyirireni hasidze mut'u akamukenga. Kwani at'u anji mandakudza kwa dzina rangu, na mandadziamba ao ndo iye Masihi, kidza mandaamba, ‘Wo wakathi be udzafika.’ Ela hatha mandihonena vizho, siakuluhireni bule.   <span class="verse" id="V9">9&#160;</span>Na mundihosikira uv̱oro wa viha na fujo, sogoheni, kwani ni hatha gakale gago, ela wo mwisho undakala uchere mbere.”   <span class="verse" id="V10">10&#160;</span><a href="#FN5" class="notemark"><span class="popup">21:10 Mar 13:8</span></a>Gonya Jesu akienderera kunena akiamba, “Kabila rindauka kupigana na kabila ringine. Uthawali undapigana na uthawali mungine.   <span class="verse" id="V11">11&#160;</span>Ts'i indathethema ut'u wa kwangalaza, na kundakala na ndzala na mapigo ga makongo kila hat'u. Kundahendeka maut'u ga kwagosha-gosha na ga kitai-kitai ko mulunguni.   <span class="verse" id="V12">12&#160;</span><a href="#FN6" class="notemark"><span class="popup">21:12-19 Math' 10:17-22; Joh 16:1-4</span></a><a href="#FN7" class="notemark"><span class="popup">21:12 Mahe 12:1-4; 18:12-17; 24; 25; 26</span></a>Ela kabila maut'u gaga k'agadzahendeka, at'u mandamugwira na mamutese. Mandamuhirika kahi za masinagogi na kumwangiza jela. Mandamuhirika mbere za athawali na maluwali kwa ut'u wa dzina rangu.   <span class="verse" id="V13">13&#160;</span>Na iyo indakala ni nafasi kwenu ninwi ya kumboza ushuhuda dzulu zangu.   <span class="verse" id="V14">14&#160;</span><a href="#FN8" class="notemark"><span class="popup">21:14-15 12:11-12</span></a>Musikale na wasiwasi dzulu za zho mundizhoadzigidzya.   <span class="verse" id="V15">15&#160;</span>Kwani mimi nindamuhendya mudzigidzye kuhumira maneno gandigoahendya o mahadhui enu makose ut'u wowosi wa kumwamba zho mudzizhonena sozho.   <span class="verse" id="V16">16&#160;</span><a href="#FN9" class="notemark"><span class="popup">21:16 Mik 7:6; Math' 10:35; Luk 12:52-53</span></a>Nanwi mundalazhwa hatha ni azhazi enu enye, na ndugu zenu na amanyi enu na hatha asena enu enye, na angine kahi zenu mandalagwa.   <span class="verse" id="V17">17&#160;</span>Visithoshe, mundamenwa ni kila mut'u kamare kwa ut'u wa dzina rangu.   <span class="verse" id="V18">18&#160;</span><a href="#FN10" class="notemark"><span class="popup">21:18 1 Samw 14:45; Math' 10:30; Luk 12:7</span></a>Ela hamwenga na vizho, mundakala na urindzi munji na hatha ludzere lumwenga lwenye k'alundatoka bule.   <span class="verse" id="V19">19&#160;</span><a href="#FN11" class="notemark"><span class="popup">21:19 Ugun 13:10</span></a>Kwa vizho mukienderera kukuluhira mundathizha roho zenu.”   </div><div class='s'>Kunongwa-nongwa kwa mudzi wa Jerusalemu </div> <div class='r'>Math'ayo 24:15-21; Mariko 13:14-19  </div><div class='p'> <span class="verse" id="V20">20&#160;</span><a href="#FN12" class="notemark"><span class="popup">21:20-24 19:41-44; 20:16; Math' 22:7</span></a>“Kidza mundihoona shikari anji madzauzingira wo mudzi wa Jerusalemu, be manyani kukala wakathiwe wa kunongwa-nongwa be udzafika hehi jeri-jeri.   <span class="verse" id="V21">21&#160;</span>Vikara wakathi uwo undihofika, at'u mandiokala Judea namachimbirire ko mirimani, na ao mandiokala kahi za wo mudzi wa Jerusalemu suthi mawambole kare. Na ao mandiokala ma mashambani ni masiwangire bule wo mudzi,   <span class="verse" id="V22">22&#160;</span><a href="#FN13" class="notemark"><span class="popup">21:22 Kumbu 32:35; Hose 9:7</span></a>kwa kukala siku zizo at'u mandaadhibiwa here Maoro gaambazho.   <span class="verse" id="V23">23&#160;</span>Wakathi uwo vindakala vii-vii zaidhi kwa ano m'ama mandiokala mana mimba na mandiokala manaamwisa. Kwani be kundakala na mashaka ga kwangalaza kahi za ts'i na k'oro zosi za Mulungu zindakala dzulu za at'u aa.   <span class="verse" id="V24">24&#160;</span>Angine mandalagwa kwa kuthemwa-themwa mishu, na angine o mandagwirwa mahalwe mateka mende kahi za kila kabila ra at'u. Na wo mudzi wa Jerusalemu nawo, undakudzazhogwa-zhogwa ni at'u mario si Ayahudi, muhadhi wakathi wao wa kuthawala ugome.   </div><div class='s'>Kudza kwa Mwana wa Mudamu </div> <div class='r'>Math'ayo 24:29-31; Mariko 13:24-27  </div><div class='p'> <span class="verse" id="V25">25&#160;</span><a href="#FN14" class="notemark"><span class="popup">21:25 Zabu 46:2-3; Math' 24:29</span></a>“Kidza ro dzuwa na wo mwezi na zo nyenyezi, zhosi vindathimwa ni maut'u ga kitai-kitai. Hano ho ts'i ho, ts'i zindakala zingelele kwani zindagoshezhwa ni kururuma kwa bahari na kupiga kwa maimbi mabomu.   <span class="verse" id="V26">26&#160;</span>Na lolani, at'u mandangirwa ni woga hatha magwe mazime mioyo. K'amandamanya ni ut'u wani udzirirao urumwengu, mana nguvu za dzulu mulunguni zindathukuswa.   <span class="verse" id="V27">27&#160;</span><a href="#FN15" class="notemark"><span class="popup">21:27 Dani 7:13; Math' 24:30</span></a>Ndo haho mandamona Mwana wa Mudamu akudzani kahi za ingu, hamwenga na nguvu nyinji na nguma.   <span class="verse" id="V28">28&#160;</span>H'aya bai maut'u gaga gandihoandza kuhendeka, be sogoheni, at'u ninwi rungararani na mulole ko dzulu na th'amaa mana wakathi wa Mulungu kumukombola undakala udzafika hehi!”   </div><div class='p'> <span class="verse" id="V29">29&#160;</span>Jesu akienderera kunena na akiambozera fumbo riri. Akiamba, “Lolani mutini hedu na hatha mihi yosi mingine.   <span class="verse" id="V30">30&#160;</span>Wakathi imbozaho makodza, ni kukala ninwi enye munamanya kamare wakathi wa mavuno udzafika hehi.   <span class="verse" id="V31">31&#160;</span>Kwa vizho ninwi nanwi, mukiona maut'u gaga gosi, manyani kukala uthawali wa Mulungu u hehi.   </div><div class='p'> <span class="verse" id="V32">32&#160;</span>“Nami namwambira kamare, kizhazi kiki k'akindakira kabila maut'u gaga gosi kuhendeka.   <span class="verse" id="V33">33&#160;</span>Mulunguni na ts'i, zhosi vindahenda mwisho, ela maneno gangu k'agana mwisho bule.”   </div><div class='s'>Kalani thayari-thayari </div> <div class='p'> <span class="verse" id="V34">34&#160;</span><a href="#FN16" class="notemark"><span class="popup">21:34-35 Isa 24:17; 1 Ath'es 5:1-3</span></a>“Nanwi dzimanyirireni, musihale wakathi wenu mukauhenda wa kurya na kunwa kukira muhaka, hedu hatha kudzishuhulisha zhomu na maut'u ga haha dhuniani, kwani mukihenda vizho, be iyo siku inadima ikahenda kumudulukiza na kumugwira here muhambo.   <span class="verse" id="V35">35&#160;</span>Kwani siku iyo be indaadzirira at'u osini matoao kahi za urumwengu muzima.   <span class="verse" id="V36">36&#160;</span><a href="#FN17" class="notemark"><span class="popup">21:36 Math' 24:42; Ugun 6:17</span></a>Kwa vizho bai kalani matso na muvoye ili mupate nguvu za kugakirira maut'u gaga gandihohendeka, kidza mudime kuima mbere za ye Mwana wa Mudamu.”   <span class="verse" id="V37">37&#160;</span><a href="#FN18" class="notemark"><span class="popup">21:37 19:47; 22:39</span></a>Jesu were akaafundisha at'u mutsana kahi za ro Hekalu siku zizo, na dzulo richangira were akawombola wo mudzi na kwendakala kut'u kuifwako Murima wa Mizeituni na kuukiza wo usiku kuko.   <span class="verse" id="V38">38&#160;</span>Na o at'u nao were makarauka kwenda kahi za ro Hekalu kila siku kumusirikiza Jesu.   </div><ul class='tnav'>
<li><a href='index.htm'>Luka</a></li>
<li><a href='LUK20.htm'>&lt;</a></li>
<li><a href='LUK.htm'>21</a></li>
<li><a href='LUK22.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">21:1</a>
<span class="xo">21:1 </span><span class="xt">2 Athaw 12:9</span></p>
<p class="x" id="FN2"><span class="notemark"></span><a class="notebackref" href="#V4">21:4</a>
<span class="xo">21:4 </span><span class="xt">2 Akor 8:12</span></p>
<p class="x" id="FN3"><span class="notemark"></span><a class="notebackref" href="#V6">21:6</a>
<span class="xo">21:6 </span><span class="xt">19:44</span></p>
<p class="x" id="FN4"><span class="notemark"></span><a class="notebackref" href="#V7">21:7</a>
<span class="xo">21:7-24 </span><span class="xt">17:22-24</span></p>
<p class="x" id="FN5"><span class="notemark"></span><a class="notebackref" href="#V10">21:10</a>
<span class="xo">21:10 </span><span class="xt">Mar 13:8</span></p>
<p class="x" id="FN6"><span class="notemark"></span><a class="notebackref" href="#V12">21:12</a>
<span class="xo">21:12-19 </span><span class="xt">Math' 10:17-22; Joh 16:1-4</span></p>
<p class="x" id="FN7"><span class="notemark"></span><a class="notebackref" href="#V12">21:12</a>
<span class="xo">21:12 </span><span class="xt">Mahe 12:1-4; 18:12-17; 24; 25; 26</span></p>
<p class="x" id="FN8"><span class="notemark"></span><a class="notebackref" href="#V14">21:14</a>
<span class="xo">21:14-15 </span><span class="xt">12:11-12</span></p>
<p class="x" id="FN9"><span class="notemark"></span><a class="notebackref" href="#V16">21:16</a>
<span class="xo">21:16 </span><span class="xt">Mik 7:6; Math' 10:35; Luk 12:52-53</span></p>
<p class="x" id="FN10"><span class="notemark"></span><a class="notebackref" href="#V18">21:18</a>
<span class="xo">21:18 </span><span class="xt">1 Samw 14:45; Math' 10:30; Luk 12:7</span></p>
<p class="x" id="FN11"><span class="notemark"></span><a class="notebackref" href="#V19">21:19</a>
<span class="xo">21:19 </span><span class="xt">Ugun 13:10</span></p>
<p class="x" id="FN12"><span class="notemark"></span><a class="notebackref" href="#V20">21:20</a>
<span class="xo">21:20-24 </span><span class="xt">19:41-44; 20:16; Math' 22:7</span></p>
<p class="x" id="FN13"><span class="notemark"></span><a class="notebackref" href="#V22">21:22</a>
<span class="xo">21:22 </span><span class="xt">Kumbu 32:35; Hose 9:7</span></p>
<p class="x" id="FN14"><span class="notemark"></span><a class="notebackref" href="#V25">21:25</a>
<span class="xo">21:25 </span><span class="xt">Zabu 46:2-3; Math' 24:29</span></p>
<p class="x" id="FN15"><span class="notemark"></span><a class="notebackref" href="#V27">21:27</a>
<span class="xo">21:27 </span><span class="xt">Dani 7:13; Math' 24:30</span></p>
<p class="x" id="FN16"><span class="notemark"></span><a class="notebackref" href="#V34">21:34</a>
<span class="xo">21:34-35 </span><span class="xt">Isa 24:17; 1 Ath'es 5:1-3</span></p>
<p class="x" id="FN17"><span class="notemark"></span><a class="notebackref" href="#V36">21:36</a>
<span class="xo">21:36 </span><span class="xt">Math' 24:42; Ugun 6:17</span></p>
<p class="x" id="FN18"><span class="notemark"></span><a class="notebackref" href="#V37">21:37</a>
<span class="xo">21:37 </span><span class="xt">19:47; 22:39</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 2 Akorintho 12</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 Akorintho</a></li>
<li><a href='2CO11.htm'>&lt;</a></li>
<li><a href='2CO.htm'>12</a></li>
<li><a href='2CO13.htm'>&gt;</a></li>
</ul>
<div class="main">
 
<div class='chapterlabel' id="V0"> 12</div><div class='s'>P'aulo ananena dzulu za nema ariyojaliwa ni Mulungu </div> <div class='p'> <span class="verse" id="V1">1&#160;</span>Nindadzionya, ingahokala kudzionya k'akuna faidha yoyosi. Ela vivi, nindanena dzulu za maono na ugunulo arionanyesa Bwana.   <span class="verse" id="V2">2&#160;</span>Ninamumanya Mumasihia mumwenga, ariyenulwa hatha sehemu ya hahu ya mulunguni miaka kumi na mine idziyokira. Kala were a kahi za mwiri, hedu kala were a kahi za Roho mino sigamanya, Mulungu nde amanyaye.   <span class="verse" id="V3">3&#160;</span>Mut'u iye ninamumanya, ela kala were a kahi za mwiri hedu kahi za Roho, mino sigamanya, Mulungu nde amanyaye.   <span class="verse" id="V4">4&#160;</span>Mut'u iye wanulwa hatha p'ehoni, achendasikira maneno maeri arigo mudamu k'ana ruhusa ya kuganena.   <span class="verse" id="V5">5&#160;</span><a href="#FN1" class="notemark"><span class="popup">12:5-6 11:16, 30; 12:1; 1 Akor 3:21</span></a>Dzulu za mut'u dza iye ninadima kudzionya. Ela mimi mwenye kare sidima kudzionya, isihokala kwa unyonge wangu thu.   <span class="verse" id="V6">6&#160;</span>Hatha nikakala nahendza kudzionya kidza si muzuzu bule mana nindakala ninanena wo ujeri. Ela kwa kukala ts'endzi mut'u yoyosi anihalire zaidhi ya zho anonazho hedu anisikirazho, sindadzionya bule.   <span class="verse" id="V7">7&#160;</span><a href="#FN2" class="notemark"><span class="popup">12:7 Agal 3:13-14; Ayub 2:6</span></a>Ela ili kwamba gaga maut'u mabomu nirigogunulirwa gasinihendye nikamera kinundu, nagwizwa mwiya kahi za mwiri wangu. Mwiya uu ni mujumbe wa Shethani ili kwamba anisirinye p'ore nikadzanula zhomu.   <span class="verse" id="V8">8&#160;</span>Namuvoya Bwana k'ana t'ahu mwiya uu unambole,   <span class="verse" id="V9">9&#160;</span><a href="#FN3" class="notemark"><span class="popup">12:9 Isa 40:29-31; Arum 5:2; Afil 4:13</span></a>ela akinamba kukala, “Nema yangu inakuthosha, mana nguvu zangu zikamilika kahi za unyonge.” Kwa vizho ninafwahirwa zhomu ni kudzionyera unyonge wangu, ili kwamba nguvu za Masihi zikakale dzulu zangu.   <span class="verse" id="V10">10&#160;</span>Kwa vizho ni radhi kukala munyonge, kuhukanwa, kupata thabu, kuteswa, na kupata mashaka kwa ut'u wa Masihi. Mana nikikala ni munyonge ndo nikukala nina nguvu.   </div><div class='s'>P'aulo ananena dzulu za mahendzo ga kwakwe kwa Amasihia </div> <div class='p'> <span class="verse" id="V11">11&#160;</span>Mimi be nidzakala muzuzu, na murionilazimisha nikale muzuzu ni ninwi. Yo karakara be were ni ninwi munilike ela nwi k'amuvihendere. Ee mino si kit'u kamwe, ela o ahumwi enu abomu manishinda na noni?   <span class="verse" id="V12">12&#160;</span><a href="#FN4" class="notemark"><span class="popup">12:12 Mahe 13:6-12; 14:8-10; 16:16-18; 19:11-16; Arum 15:19</span></a>Miv̱ano ya kunyesa kukala mimi ni muhumwi jeri yahendeka kahikahi zenu kahi za kuvumirira kosi. Miv̱ano ii yanyeswa kwa ngira ya miujiza, na kwa maut'u mangine garigohendeka kwa nguvu za Mulungu.   <span class="verse" id="V13">13&#160;</span><a href="#FN5" class="notemark"><span class="popup">12:13 11:7-9</span></a>Ut'u umwenga h'akeye, nirio simuhenderere ela makanisa mangine nagahendera, ni kumutegemea kwa mahitaji gangu. Nisamehani kwa kosa riro.   <span class="verse" id="V14">14&#160;</span><a href="#FN6" class="notemark"><span class="popup">12:14 13:1</span></a>Vivi ni thayari kamare kudza ko kwenu mara ya hahu. Na ts'endzi nidze nikale muzigo kwenu, mana simala mali zenu ela ninamumala ninwi enye. Kwani ahoho k'amav̱irya kuaikira akiba azhazi ao, ela azhazi ndo mav̱iryao kuaikira akiba ahoho ao.   <span class="verse" id="V15">15&#160;</span><a href="#FN7" class="notemark"><span class="popup">12:15 1 Akor 16:24</span></a>Ndo mimi nindafwahirwa zhomu kuhumika mimi mwenye, na kuhumira vit'u zhangu kwa ut'u wa roho zenu. Vidze nikikala ninamuhendza zhomu vino, mino siv̱irya kuhendzwa dza vizho nami?   <span class="verse" id="V16">16&#160;</span>H'aya navikale kukala sikalire muzigo kwenu, ela namupata kwa kumukenga na wo ulachu niriwo nawo here muambazho.   <span class="verse" id="V17">17&#160;</span><a href="#FN8" class="notemark"><span class="popup">12:17 7:2</span></a>Vidze ni h'ani niriyemuhuma adze amuhoke vit'u zhenu anirehere?   <span class="verse" id="V18">18&#160;</span><a href="#FN9" class="notemark"><span class="popup">12:18 2:13; 8:6, 16-17</span></a>Nirihomwamba Tito adze amulamuse, namugwizanya iye na ndugu mungine makidza. Na nina hakika kukala Tito k'amuhokere chochosi bule. Mana iye fwanenda kahi za Roho mumwenga, na mwendo wehu nawo were ni mumwenga.   </div><div class='p'> <span class="verse" id="V19">19&#160;</span>Hangine munadima kuona kukala wakathi uu wosi fudzakala fukidzihehera kwenu. Hatha bule! Maut'u gaga huganenago hunaganena kahi za Masihi na mbere za Mulungu. Na kila kit'u funakihenda kwa kumujenga ninwi ahendzwi.   <span class="verse" id="V20">20&#160;</span><a href="#FN10" class="notemark"><span class="popup">12:20 1:23; 1 Akor 1:10-11</span></a>Ninagoha k'ai nikidza kwenu nindakudza nimuthekeze kahi za hali iriyo k'aindanifwahiza, na hangine ninwi nanwi k'amundafwahizwa ni zho nindizhoihalira hali iyo. Ninagoha kukala hangine nadima kudzathekeza kunenezana, kidzitso, kutsukizana, kudzihendza enye, kunenana vii, nyambo, kudzionya na fujo.   <span class="verse" id="V21">21&#160;</span><a href="#FN11" class="notemark"><span class="popup">12:21 13:2</span></a>Ninagoha kukala nindihokudza kaheri kuko kwenu, Mulungu wangu andanitharamusha mbere zenu na niaririre anji a aryahu mariohenda ukolo, na uzindzi, na th'amaa mbii hangu kapindi, na hatha vivi kidza k'amadzathubu bule.   </div><ul class='tnav'>
<li><a href='index.htm'>2 Akorintho</a></li>
<li><a href='2CO11.htm'>&lt;</a></li>
<li><a href='2CO.htm'>12</a></li>
<li><a href='2CO13.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V5">12:5</a>
<span class="xo">12:5-6 </span><span class="xt">11:16, 30; 12:1; 1 Akor 3:21</span></p>
<p class="x" id="FN2"><span class="notemark"></span><a class="notebackref" href="#V7">12:7</a>
<span class="xo">12:7 </span><span class="xt">Agal 3:13-14; Ayub 2:6</span></p>
<p class="x" id="FN3"><span class="notemark"></span><a class="notebackref" href="#V9">12:9</a>
<span class="xo">12:9 </span><span class="xt">Isa 40:29-31; Arum 5:2; Afil 4:13</span></p>
<p class="x" id="FN4"><span class="notemark"></span><a class="notebackref" href="#V12">12:12</a>
<span class="xo">12:12 </span><span class="xt">Mahe 13:6-12; 14:8-10; 16:16-18; 19:11-16; Arum 15:19</span></p>
<p class="x" id="FN5"><span class="notemark"></span><a class="notebackref" href="#V13">12:13</a>
<span class="xo">12:13 </span><span class="xt">11:7-9</span></p>
<p class="x" id="FN6"><span class="notemark"></span><a class="notebackref" href="#V14">12:14</a>
<span class="xo">12:14 </span><span class="xt">13:1</span></p>
<p class="x" id="FN7"><span class="notemark"></span><a class="notebackref" href="#V15">12:15</a>
<span class="xo">12:15 </span><span class="xt">1 Akor 16:24</span></p>
<p class="x" id="FN8"><span class="notemark"></span><a class="notebackref" href="#V17">12:17</a>
<span class="xo">12:17 </span><span class="xt">7:2</span></p>
<p class="x" id="FN9"><span class="notemark"></span><a class="notebackref" href="#V18">12:18</a>
<span class="xo">12:18 </span><span class="xt">2:13; 8:6, 16-17</span></p>
<p class="x" id="FN10"><span class="notemark"></span><a class="notebackref" href="#V20">12:20</a>
<span class="xo">12:20 </span><span class="xt">1:23; 1 Akor 1:10-11</span></p>
<p class="x" id="FN11"><span class="notemark"></span><a class="notebackref" href="#V21">12:21</a>
<span class="xo">12:21 </span><span class="xt">13:2</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

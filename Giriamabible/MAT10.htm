<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Math'ayo 10</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Math'ayo</a></li>
<li><a href='MAT09.htm'>&lt;</a></li>
<li><a href='MAT.htm'>10</a></li>
<li><a href='MAT11.htm'>&gt;</a></li>
</ul>
<div class="main">
 
<div class='chapterlabel' id="V0"> 10</div><div class='s'>Jesu anatsagula anafundzi kumi na airi </div> <div class='r'>Mariko 3:13-19; Luka 6:12-16  </div><div class='p'> <span class="verse" id="V1">1&#160;</span>Bai Jesu akiaiha aryahu anafundzie kumi na airi na akiap'a wadimi wa kumboza p'ep'o na kuhoza makongo na manyonge ga kila namuna.   <span class="verse" id="V2">2&#160;</span><a href="#FN1" class="notemark"><span class="popup">10:2-4 Joh 1:40-44; Mahe 1:13</span></a>Ahumwi ao were ni Simoni ariyekala akiifwa P'et'ero na nduguye aifwaye Anderea. Angine were ni Jakobu na Johana, ambao were ni ana a Zebedayo,   <span class="verse" id="V3">3&#160;</span>Filipu, Bath'olomayo, T'omasi, na Math'ayo ariyekala muthozi wa kodi. Angine mere ni Jakobu mwana wa Alifayo, na Th'adayo,   <span class="verse" id="V4">4&#160;</span>na Simoni Muhehezi, na Juda Isikariote ariye nde ariyemusaliti Jesu.   </div><div class='s'>Jesu anaahuma anafundzie kumi na airi </div> <div class='r'>Mariko 6:7-13; Luka 9:1-6  </div><div class='p'> <span class="verse" id="V5">5&#160;</span><a href="#FN2" class="notemark"><span class="popup">10:5-15 Luk 10:4-12</span></a><a href="#FN3" class="notemark"><span class="popup">10:5 Luk 10:33</span></a>Vikara Jesu waahuma aa anafundzie kumi na airi akiamba, “Musendeni kwa at'u mario si Ayahudi, hedu hatha kahi za midzi ya Asamaria.   <span class="verse" id="V6">6&#160;</span><a href="#FN4" class="notemark"><span class="popup">10:6 Jere 50:6; Math' 15:24; Mahe 13:46</span></a>Ela endani kwa Aiziraeli, ziryahu ng'ondzi zangu zirizongamika.   <span class="verse" id="V7">7&#160;</span><a href="#FN5" class="notemark"><span class="popup">10:7 4:17</span></a>Endani mukihubiri mukiamba, uthawali wa mulunguni udzafika hehi.   <span class="verse" id="V8">8&#160;</span>Hozani mahana na makongo mangine, fufulani nyufu, na mbozani p'ep'o. Gaga gosini gahendeni bule renye, mana zo nguvu za kuhendera maut'u gaga hatha ninwi mwazigerwa bule.   <span class="verse" id="V9">9&#160;</span>Vikara kala munenda, musitsukule akiba yoyosi ya p'esa mabindoni mwenu.   <span class="verse" id="V10">10&#160;</span><a href="#FN6" class="notemark"><span class="popup">10:10 1 Akor 9:14; 1 T'imo 5:18</span></a>Musitsukule mukoba, hedu k'andzu mbiri, hedu virahu zha kugaluza, hedu mudhath'a mo charoni.”  </div><div class='p'>“Muhendzi wa kazi av̱irya kupata p'oshoye.   <span class="verse" id="V11">11&#160;</span>Mundihongira kahi za mudzi wowosi, lolani mut'u mudzo andiyemukaribisha na mukale ho hakwe hatha muuke vizho.   <span class="verse" id="V12">12&#160;</span>Na mundihongira kahi za mudzi wowosi, lamusani muambe, ‘Dheri narikale kahi za mudzi uu.’   <span class="verse" id="V13">13&#160;</span><a href="#FN7" class="notemark"><span class="popup">10:13 Luk 2:14</span></a>Na kala mudzi uwo ni mudzo jeri, dheri renu narikale kahi za mudzi uwo. Ela kala mudzi uwo si mudzo, dheri renu narimuuyire.   <span class="verse" id="V14">14&#160;</span><a href="#FN8" class="notemark"><span class="popup">10:14 Mahe 13:51</span></a>Na mudzi wowosi, hedu mut'u yoyosi andiyekahala kumukaribisha, hedu hatha kusikiza gago mundigokala munamala kuganena, kut'ani-kut'ani nyayo zenu, gonya muhauke.   <span class="verse" id="V15">15&#160;</span><a href="#FN9" class="notemark"><span class="popup">10:15 Mwan 18:20; 19:1-29; Math' 11:24</span></a>Kwani namwambira kamare kukala yo siku ya hukumu vindakala vii-vii zhomu kwa mudzi uwo, kukira zho vindizhokala kwa midzi ya Sodomu na Gomora.”   </div><div class='s'>Jesu anaambira anafundzie maut'u mandigokirana nago </div> <div class='r'>Mariko 13:9-13; Luka 21:12-17  </div><div class='p'> <span class="verse" id="V16">16&#160;</span><a href="#FN10" class="notemark"><span class="popup">10:16 Luk 10:3</span></a>“Lolani, ninamuhuma here ng'ondzi kahikahi za mbawa. Kwa vizho bai kalani alachu here nyoka, na mukale ap'eho here magiya.   <span class="verse" id="V17">17&#160;</span><a href="#FN11" class="notemark"><span class="popup">10:17-22 24:9-14; Mar 13:9-13; Luk 21:12-19; Joh 16:1-4</span></a><a href="#FN12" class="notemark"><span class="popup">10:17 Mahe 5:40; 2 Akor 11:24</span></a>Dzimanyirireni kwani at'u mandamugwira mamuhirike manenoni na mamupige mo masinagogini mwao.   <span class="verse" id="V18">18&#160;</span><a href="#FN13" class="notemark"><span class="popup">10:18 Mahe 24–26</span></a>Mundagwirwa muhirikwe mbere za maluwali na mbere za athawali kwa ut'u wangu, nanwi mundakwenda mukamboze ushuhuda dzulu zangu mbere zao, na mbere za at'u mario si Ayahudi.   <span class="verse" id="V19">19&#160;</span><a href="#FN14" class="notemark"><span class="popup">10:19-20 Luk 12:11-12</span></a>Mushithakiwaho, musithapethape bule kupanga maneno ga kwendanena, kwani gago mundagagerwa wakathi uwo wa kudzihehera.   <span class="verse" id="V20">20&#160;</span>Kwani sinwi mundionena bule, Roho wa Babiyenu ndiye andenena kwa milomo yenu.”   </div><div class='p'> <span class="verse" id="V21">21&#160;</span><a href="#FN15" class="notemark"><span class="popup">10:21 Mik 7:6; Math' 10:35; Luk 12:52-53</span></a>“Mut'u andamulazha nduguye mwenye hedu mwanawe mwenye alagwe. Ana nao mandaagalukira azhazi ao enye, maalazhe malagwe.   <span class="verse" id="V22">22&#160;</span><a href="#FN16" class="notemark"><span class="popup">10:22 5:11; Joh 15:18</span></a>Nanwi mundamenwa ni at'u osi kwa ut'u wa dzina rangu. Ela andiyevumirira hatha mwisho andaokoka.   <span class="verse" id="V23">23&#160;</span><a href="#FN17" class="notemark"><span class="popup">10:23 16:28; Mahe 8:1</span></a>Mukiteswa kahi za mudzi uu, chimbirani mwende mudzi mungine, kuko nako mukiteswa, chimbirani mwende mungine. Nami namwambira kamare kukala k'amundaigot'ya bule yo midzi ya Iziraeli kabila Mwana wa Mudamu kudza.”   </div><div class='p'> <span class="verse" id="V24">24&#160;</span><a href="#FN18" class="notemark"><span class="popup">10:24-25 Luk 6:40; Joh 13:16; 15:20</span></a>“Mwanafundzi k'adima kumukira mwalimuwe, na mutumwa k'adima kumukira bwanawe.   <span class="verse" id="V25">25&#160;</span><a href="#FN19" class="notemark"><span class="popup">10:25 9:34</span></a>Vinathosha kare zho zha mwanafundzi akale here mwalimuwe, hedu mutumwa akale here bwanawe. Vikikala mwenye nyumba mwenye thu, kisha manamwiha Belizebuli,<a href="#FN20" class="notemark">*<span class="popup">10:25 Belizebuli ni dzina ringine ra Shethani.</span></a> h'e seze nwi adamue?”   </div><div class='s'>Jesu anaafundisha anafundzie mamwagohe Mulungu h'akeye </div> <div class='r'>Luka 12:2-7  </div><div class='p'> <span class="verse" id="V26">26&#160;</span><a href="#FN21" class="notemark"><span class="popup">10:26 Mar 4:22; Luk 8:17</span></a>“Musiogohe bule, kila kit'u kidzichobiningizwa kindagunulwa, na kila kit'u kidzichofitswa kindaonewa.   <span class="verse" id="V27">27&#160;</span>Kila nindiromwambira kizani, rineneni lwazu mulangazani. Na kila mundirosikira njamani, ritangazeni zhomu zhenye.<a href="#FN22" class="notemark">†<span class="popup">10:27 Haha go maneno genye ga Kiyunani ganaamba, ‘ritangazeni dzulu za madari.’ Ayahudi were makakeresi dzulu za nyumba zao makasumurira.</span></a>   <span class="verse" id="V28">28&#160;</span><a href="#FN23" class="notemark"><span class="popup">10:28 Aebu 10:31</span></a>Musiagohe ao madimao kuwalaga wo mwiri h'akeye, ela roho yo, k'amayadima bule. Mwagoheni iye adimaye kuuhala wo mwiri hamwenga na yo roho, na akavinonga-nonga kahi za Jehanamu.   <span class="verse" id="V29">29&#160;</span>Utsongo wiri samba unaguzwa rahisi renye, kidza ko k'ahana hatha kamwenga kadimako kufwa bila Babiyenu kuhendza.<a href="#FN24" class="notemark">‡<span class="popup">10:29 Haha go maneno genye ga Kiyunani ganaamba, ‘utsongo wiri samba unadima kuguzwa peni mwenga.’ Kuko ts'i ya Iziraeli utsongo wiri were ukaguzwa peni mwenga ra kuko.</span></a>   <span class="verse" id="V30">30&#160;</span><a href="#FN25" class="notemark"><span class="popup">10:30 Luk 21:18</span></a>Na hatha zo nyere zenu kidza Mulungu anazimanya isabuye.   <span class="verse" id="V31">31&#160;</span>Kwa vizho bai musogohe bule, mana ninwi muna th'amani bomu kukira iho ra utsongo.   </div><div class='p'> <span class="verse" id="V32">32&#160;</span><a href="#FN26" class="notemark"><span class="popup">10:32 Ugun 3:5</span></a>“Kila andiyenikubali mbere za at'u, mimi nami nindamukubali mbere za Baba ariye mulunguni.   <span class="verse" id="V33">33&#160;</span><a href="#FN27" class="notemark"><span class="popup">10:33 Mar 8:38; Luk 9:26; 2 T'imo 2:12</span></a>Ela kila mut'u andiyenikahala mbere za at'u, nami nindamukahala mbere za Baba ariye mulunguni.”   </div><div class='s'>Jesu k'adzire arehe dheri haha dhuniani </div> <div class='r'>Luka 12:51-53; 14:26-27  </div><div class='p'> <span class="verse" id="V34">34&#160;</span><a href="#FN28" class="notemark"><span class="popup">10:34 Luk 2:14</span></a>“Sioneni kukala nakudzareha dheri haha dhuniani, hatha bule, nakudzareha k'ondo.   <span class="verse" id="V35">35&#160;</span><a href="#FN29" class="notemark"><span class="popup">10:35-36 Mik 7:6</span></a><a href="#FN30" class="notemark"><span class="popup">10:35 10:21; 24:10; Mar 13:12; Luk 21:16</span></a>Kwani nakudzaahendya ana a kilume mathengane na babizao, ana a kiche mathengane na mamizao, na akaza ana mathengane na mizhala zao.   <span class="verse" id="V36">36&#160;</span>Mahadhui a mut'u mandakala o at'u a nyumbani mwakwe.”   </div><div class='p'> <span class="verse" id="V37">37&#160;</span><a href="#FN31" class="notemark"><span class="popup">10:37 Kumbu 13:6-9; 33:9; Math' 19:29; Mar 10:29; Luk 18:29</span></a>“Kila amuhendzaye babaye hedu mameye kunikira mimi, hedu amuhendzaye mwanawe wa kiche hedu wa kilume kunikira mimi, k'av̱irya kukala wangu bule.   <span class="verse" id="V38">38&#160;</span><a href="#FN32" class="notemark"><span class="popup">10:38-39 16:24-25; Mar 8:34-35; Luk 9:23-24; Joh 12:25-26</span></a>Mut'u yoyosi ariye k'andahala musalabawe na kunithuwa, k'av̱irya kukala wangu bule.   <span class="verse" id="V39">39&#160;</span>Kwani kila andiyeyona rohoye andayangamiza, na andiyeyangamiza rohoye kwa ut'u wangu, andayona.”   </div><div class='s'>Jesu ananena dzulu za zawadi </div> <div class='r'>Mariko 9:41  </div><div class='p'> <span class="verse" id="V40">40&#160;</span><a href="#FN33" class="notemark"><span class="popup">10:40 18:5; Mar 9:37; Luk 9:48; Joh 13:20; Agal 4:14</span></a>“Kila mut'u amuhokeraye ninwi, ananihokera mimi, na iye anihokeraye mimi, anamuhokera iye ariyenihuma.   <span class="verse" id="V41">41&#160;</span>Kila mut'u amuhokeraye nabii kwa kukala ni nabii, andapata zawadi ya nabii, na kila mut'u andiyemuhokera mut'u muhachi, kwa kukala ni muhachi, andapata zawadi ya mut'u muhachi.   <span class="verse" id="V42">42&#160;</span>Na kila mut'u andiyemup'a mumwenga wa aa at'u athithe, ngaa kikombe cha madzi ga p'eho kwa kukala ni mwanafundzi wangu, jeri wenye mut'u iye k'andakosa zawadiye bule.”   </div><ul class='tnav'>
<li><a href='index.htm'>Math'ayo</a></li>
<li><a href='MAT09.htm'>&lt;</a></li>
<li><a href='MAT.htm'>10</a></li>
<li><a href='MAT11.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V2">10:2</a>
<span class="xo">10:2-4 </span><span class="xt">Joh 1:40-44; Mahe 1:13</span></p>
<p class="x" id="FN2"><span class="notemark"></span><a class="notebackref" href="#V5">10:5</a>
<span class="xo">10:5-15 </span><span class="xt">Luk 10:4-12</span></p>
<p class="x" id="FN3"><span class="notemark"></span><a class="notebackref" href="#V5">10:5</a>
<span class="xo">10:5 </span><span class="xt">Luk 10:33</span></p>
<p class="x" id="FN4"><span class="notemark"></span><a class="notebackref" href="#V6">10:6</a>
<span class="xo">10:6 </span><span class="xt">Jere 50:6; Math' 15:24; Mahe 13:46</span></p>
<p class="x" id="FN5"><span class="notemark"></span><a class="notebackref" href="#V7">10:7</a>
<span class="xo">10:7 </span><span class="xt">4:17</span></p>
<p class="x" id="FN6"><span class="notemark"></span><a class="notebackref" href="#V10">10:10</a>
<span class="xo">10:10 </span><span class="xt">1 Akor 9:14; 1 T'imo 5:18</span></p>
<p class="x" id="FN7"><span class="notemark"></span><a class="notebackref" href="#V13">10:13</a>
<span class="xo">10:13 </span><span class="xt">Luk 2:14</span></p>
<p class="x" id="FN8"><span class="notemark"></span><a class="notebackref" href="#V14">10:14</a>
<span class="xo">10:14 </span><span class="xt">Mahe 13:51</span></p>
<p class="x" id="FN9"><span class="notemark"></span><a class="notebackref" href="#V15">10:15</a>
<span class="xo">10:15 </span><span class="xt">Mwan 18:20; 19:1-29; Math' 11:24</span></p>
<p class="x" id="FN10"><span class="notemark"></span><a class="notebackref" href="#V16">10:16</a>
<span class="xo">10:16 </span><span class="xt">Luk 10:3</span></p>
<p class="x" id="FN11"><span class="notemark"></span><a class="notebackref" href="#V17">10:17</a>
<span class="xo">10:17-22 </span><span class="xt">24:9-14; Mar 13:9-13; Luk 21:12-19; Joh 16:1-4</span></p>
<p class="x" id="FN12"><span class="notemark"></span><a class="notebackref" href="#V17">10:17</a>
<span class="xo">10:17 </span><span class="xt">Mahe 5:40; 2 Akor 11:24</span></p>
<p class="x" id="FN13"><span class="notemark"></span><a class="notebackref" href="#V18">10:18</a>
<span class="xo">10:18 </span><span class="xt">Mahe 24–26</span></p>
<p class="x" id="FN14"><span class="notemark"></span><a class="notebackref" href="#V19">10:19</a>
<span class="xo">10:19-20 </span><span class="xt">Luk 12:11-12</span></p>
<p class="x" id="FN15"><span class="notemark"></span><a class="notebackref" href="#V21">10:21</a>
<span class="xo">10:21 </span><span class="xt">Mik 7:6; Math' 10:35; Luk 12:52-53</span></p>
<p class="x" id="FN16"><span class="notemark"></span><a class="notebackref" href="#V22">10:22</a>
<span class="xo">10:22 </span><span class="xt">5:11; Joh 15:18</span></p>
<p class="x" id="FN17"><span class="notemark"></span><a class="notebackref" href="#V23">10:23</a>
<span class="xo">10:23 </span><span class="xt">16:28; Mahe 8:1</span></p>
<p class="x" id="FN18"><span class="notemark"></span><a class="notebackref" href="#V24">10:24</a>
<span class="xo">10:24-25 </span><span class="xt">Luk 6:40; Joh 13:16; 15:20</span></p>
<p class="x" id="FN19"><span class="notemark"></span><a class="notebackref" href="#V25">10:25</a>
<span class="xo">10:25 </span><span class="xt">9:34</span></p>
<p class="f" id="FN20"><span class="notemark">*</span><a class="notebackref" href="#V25">10:25</a>
<span class="fr">10:25 </span><span class="ft">Belizebuli ni dzina ringine ra Shethani.</span></p>
<p class="x" id="FN21"><span class="notemark"></span><a class="notebackref" href="#V26">10:26</a>
<span class="xo">10:26 </span><span class="xt">Mar 4:22; Luk 8:17</span></p>
<p class="f" id="FN22"><span class="notemark">†</span><a class="notebackref" href="#V27">10:27</a>
<span class="fr">10:27 </span><span class="ft">Haha go maneno genye ga Kiyunani ganaamba, ‘ritangazeni dzulu za madari.’ Ayahudi were makakeresi dzulu za nyumba zao makasumurira.</span></p>
<p class="x" id="FN23"><span class="notemark"></span><a class="notebackref" href="#V28">10:28</a>
<span class="xo">10:28 </span><span class="xt">Aebu 10:31</span></p>
<p class="f" id="FN24"><span class="notemark">‡</span><a class="notebackref" href="#V29">10:29</a>
<span class="fr">10:29 </span><span class="ft">Haha go maneno genye ga Kiyunani ganaamba, ‘utsongo wiri samba unadima kuguzwa peni mwenga.’ Kuko ts'i ya Iziraeli utsongo wiri were ukaguzwa peni mwenga ra kuko.</span></p>
<p class="x" id="FN25"><span class="notemark"></span><a class="notebackref" href="#V30">10:30</a>
<span class="xo">10:30 </span><span class="xt">Luk 21:18</span></p>
<p class="x" id="FN26"><span class="notemark"></span><a class="notebackref" href="#V32">10:32</a>
<span class="xo">10:32 </span><span class="xt">Ugun 3:5</span></p>
<p class="x" id="FN27"><span class="notemark"></span><a class="notebackref" href="#V33">10:33</a>
<span class="xo">10:33 </span><span class="xt">Mar 8:38; Luk 9:26; 2 T'imo 2:12</span></p>
<p class="x" id="FN28"><span class="notemark"></span><a class="notebackref" href="#V34">10:34</a>
<span class="xo">10:34 </span><span class="xt">Luk 2:14</span></p>
<p class="x" id="FN29"><span class="notemark"></span><a class="notebackref" href="#V35">10:35</a>
<span class="xo">10:35-36 </span><span class="xt">Mik 7:6</span></p>
<p class="x" id="FN30"><span class="notemark"></span><a class="notebackref" href="#V35">10:35</a>
<span class="xo">10:35 </span><span class="xt">10:21; 24:10; Mar 13:12; Luk 21:16</span></p>
<p class="x" id="FN31"><span class="notemark"></span><a class="notebackref" href="#V37">10:37</a>
<span class="xo">10:37 </span><span class="xt">Kumbu 13:6-9; 33:9; Math' 19:29; Mar 10:29; Luk 18:29</span></p>
<p class="x" id="FN32"><span class="notemark"></span><a class="notebackref" href="#V38">10:38</a>
<span class="xo">10:38-39 </span><span class="xt">16:24-25; Mar 8:34-35; Luk 9:23-24; Joh 12:25-26</span></p>
<p class="x" id="FN33"><span class="notemark"></span><a class="notebackref" href="#V40">10:40</a>
<span class="xo">10:40 </span><span class="xt">18:5; Mar 9:37; Luk 9:48; Joh 13:20; Agal 4:14</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

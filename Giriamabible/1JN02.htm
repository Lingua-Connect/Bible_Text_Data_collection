<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 1 Johana 2</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 Johana</a></li>
<li><a href='1JN01.htm'>&lt;</a></li>
<li><a href='1JN.htm'>2</a></li>
<li><a href='1JN03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='p'> <span class="verse" id="V1">1&#160;</span><a href="#FN1" class="notemark"><span class="popup">2:1 Arum 8:34; Aebu 7:25</span></a>Anangu athithe, mut'u mimi ninamwandhikira maut'u gaga ili musihende dambi. Ela bai mut'u akigafilika na akihenda dambi, funa mut'u adimaye kuhuhehera mbere za Baba Mulungu. Mut'u yuyu ni Jesu Masihi, ambaye ni muhachi.   <span class="verse" id="V2">2&#160;</span><a href="#FN2" class="notemark"><span class="popup">2:2 4:10; Joh 1:29</span></a>Yuyu Masihi nde sadaka ifuhendayo fukausizwa dambi zehu, na si dambi zehu h'akiyehu thu, ela hatha dambi za at'u osini haha urumwenguni.   </div><div class='p'> <span class="verse" id="V3">3&#160;</span>Naswi fukigwira malagizoge ye Mulungu, funadima kukala na hakika kukala funamumanya jeri.   <span class="verse" id="V4">4&#160;</span><a href="#FN3" class="notemark"><span class="popup">2:4 1:6; 4:6; Joh 3:21; 8:44; 16:13</span></a>Mut'u akiamba anamumanya Mulungu, gonya ko akale k'agwira malagizoge, bai mut'u iye ni mulongo, na uwo ujeri wa Mulungu k'aumo mo moyoni mwakwe.   <span class="verse" id="V5">5&#160;</span><a href="#FN4" class="notemark"><span class="popup">2:5 2:17; 5:3; Joh 14:15; 2 Joh 6</span></a>Ela mut'u andiyerigwira ro nenore, bai iye ndiye ariye anamuhendza Mulungu here vimalikanazho. Na kit'u cha kuhumanyisa kukala funaishi kwa kulongozwa ni Mulungu, ni kiki:   <span class="verse" id="V6">6&#160;</span><a href="#FN5" class="notemark"><span class="popup">2:6 Joh 13:15; 15:5</span></a>Mut'u adziambaye kukala anaishi maisha ga kulongozwa ni Mulungu, be suthi aishi dza viryahu arizhoishi Jesu.   </div><div class='s'>Amuri mbisha </div> <div class='p'> <span class="verse" id="V7">7&#160;</span><a href="#FN6" class="notemark"><span class="popup">2:7-8 4:11; Joh 13:34</span></a><a href="#FN7" class="notemark"><span class="popup">2:7 2:24; 3:11</span></a>Asena, ii amuri niriyo ninamwandhikira be si mbisha bule, ni ya kapindi kenye. Ni iyo ambayo mwaisikira hangu ho chaho. Amuri ii ya hangu kapindi, ni uwo Uv̱oro muriwombirizwa.   <span class="verse" id="V8">8&#160;</span><a href="#FN8" class="notemark"><span class="popup">2:8 Joh 1:9-10; 8:12; Arum 13:12</span></a>Ela hatha hamwenga na vizho, ni here ni mbisha. Na uwo ujeri wa amuri ii u kahi za Masihi na kahi zenu. Mana cho kiza kinangamika, na uwo mulangaza wa jeri be vivi unang'ala kare.   </div><div class='p'> <span class="verse" id="V9">9&#160;</span><a href="#FN9" class="notemark"><span class="popup">2:9 3:10, 15; 4:20</span></a>Mut'u aambaye kukala a kahi za mulangaza, ela ko adzamumena nduguye, h'aya be mut'u iye achere anaishi kizani.   <span class="verse" id="V10">10&#160;</span><a href="#FN10" class="notemark"><span class="popup">2:10 Zabu 119:165; Arum 14:13</span></a>Mut'u amuhendzaye nduguye, anaishi kahi za mulangaza, na k'akuna kit'u chochosi kidimacho kumuhendya ahereze.   <span class="verse" id="V11">11&#160;</span><a href="#FN11" class="notemark"><span class="popup">2:11 Joh 12:35-36</span></a>Ela yuyahu mut'u adziyemumena nduguye, achere anaishi na kunenda kizani. Mut'u iye k'amanya endako, mana cho kiza kidzamufinikira hatha k'aona.   </div><div class='p'> <span class="verse" id="V12">12&#160;</span><a href="#FN12" class="notemark"><span class="popup">2:12 Mahe 4:12</span></a>Bai ninamwandhikira maut'u gaga ninwi anangu athithe, kwa kukala Mulungu wamusamehe dambi zenu kukira kwa Jesu Masihi.   <span class="verse" id="V13">13&#160;</span><a href="#FN13" class="notemark"><span class="popup">2:13-14 1:1-2</span></a>Pia ninamwandhikira ninwi ano baba, kwa kukala ninwi munamumanya iye ariye wakalako hangu kapindi na kapindi. H'aya zho go, ninamwandhikira ninwi avulana na asichana, kwa kukala iye Mui mwamushinda. Ninamwandhikira ninwi anangu, kwa kukala iye Baba Mulungu munamumanya.   <span class="verse" id="V14">14&#160;</span>H'aya ninamwandhikira ninwi ano baba, kwa kukala munamumanya iye ariye wakalako hangu kapindi na kapindi. Ninamwandhikira ninwi avulana na asichana, kwa kukala muna nguvu, na muna neno ra Mulungu mo mioyoni mwenu na mwamushinda Mui.   </div><div class='p'> <span class="verse" id="V15">15&#160;</span><a href="#FN14" class="notemark"><span class="popup">2:15 Jako 4:4</span></a>Musihendze urumwengu bule, hedu hatha maut'u ga kwakwe, kwa kukala mut'u auhendzaye urumwengu k'adima kumuhendza Baba Mulungu bule.   <span class="verse" id="V16">16&#160;</span><a href="#FN15" class="notemark"><span class="popup">2:16 Ndhum 27:20; Arum 13:14; Aefe 2:3; Jako 4:16</span></a>Na maut'u ga urumwengu ni th'amaa mbii za mwiri, maut'u ga kufwahiza matso, na kiburi cha uzima. Gaga gosi k'agambola kwa Baba Mulungu bule, ganambola kwa urumwengu.   <span class="verse" id="V17">17&#160;</span><a href="#FN16" class="notemark"><span class="popup">2:17 Math' 7:21; 1 Akor 7:31</span></a>Bai uu urumwengu hamwenga na gago maut'uge gahendzwago ni anadamu, zhosi vindakira, ela mut'u andiyehenda mahendzo ga Mulungu, andaishi kare na kare.   </div><div class='s'>At'u mamupingao Masihi </div> <div class='p'> <span class="verse" id="V18">18&#160;</span><a href="#FN17" class="notemark"><span class="popup">2:18 4:3; Math' 7:15; 2 Joh 7</span></a>Anangu, zizi be ni siku za mwisho, na here murizhosikira kukala kundakudza mupingi wa Masihi, h'aya vivi kare be kwakudza apingi anji a Masihi. Na kit'u kicho ndo kifumanyisacho kukala ni siku za mwisho.   <span class="verse" id="V19">19&#160;</span><a href="#FN18" class="notemark"><span class="popup">2:19 Mahe 20:30</span></a>Bai at'u aa makala manaonekana ni ehu, ela kudzi vivi were si ehu, kala were ni ehu jeri ngere mahurira hamwenga naswi. Kwa vizho kuryahu kuhuricha kwanyesa lwazu kukala ao were si ehu bule.   </div><div class='p'> <span class="verse" id="V20">20&#160;</span><a href="#FN19" class="notemark"><span class="popup">2:20 2:27</span></a>Ela ninwi bai, mwadzazwa Roho Mweri ni iye Masihi na nyosini munaumanya uwo ujeri.   <span class="verse" id="V21">21&#160;</span>Mimi simwandhikira gaga, kwa kukala wo ujeri k'amuumanya, ela ninamwandhikira kwa kukala munaumanya kare na kidza munamanya kukala ujeri k'auzhala ulongo.   <span class="verse" id="V22">22&#160;</span><a href="#FN20" class="notemark"><span class="popup">2:22 4:3; 2 Joh 7</span></a>Mut'u mulongo ni yuyahu aambaye kukala, Jesu si iye Masihi ariyeambwa andakudza. Mut'u dza yuyu nde mupingi wa Masihi. Anamukahala iye Baba Mulungu hamwenga na iye Mwanawe.   <span class="verse" id="V23">23&#160;</span><a href="#FN21" class="notemark"><span class="popup">2:23 4:15; 5:1; Joh 5:23; 15:23; 2 Joh 9</span></a>Mut'u amukahalaye iye Mwana wa Mulungu, be hatha iye Baba naye kidza k'amo mo moyoni mwakwe. Mut'u amukubaliye na kanwake iye Mwana, bai iye Baba a ndani mwakwe.   </div><div class='p'> <span class="verse" id="V24">24&#160;</span><a href="#FN22" class="notemark"><span class="popup">2:24 2:7</span></a>Kwa vizho uryahu uv̱oro muriwousikira hangu chaho, hakikishani munawika mioyoni mwenu. Mukihenda vizho, mundaenderera kuishi kahi za ushirika wa ninwi na ye Mwana na ye Baba.   <span class="verse" id="V25">25&#160;</span><a href="#FN23" class="notemark"><span class="popup">2:25 Joh 5:24</span></a>Na iye Masihi wafulaga kukala andahup'a uzima wa kare na kare.   </div><div class='p'> <span class="verse" id="V26">26&#160;</span>Maut'u gaga nidzamwandhikira kwa ut'u wa ao at'u mario manamala kumwangamiza ngira.   <span class="verse" id="V27">27&#160;</span><a href="#FN24" class="notemark"><span class="popup">2:27 Jere 31:34; Joh 14:16; 16:13</span></a>Ela ninwi bai, k'amuna haja ya kufundishwa ni mut'u, mana iye Masihi wamugera Roho wa kwakwe na iye bai anathosha. Iye Roho wa Masihi ndiye amufundishaye maut'u gosi. Na gago amufundishago ni ga jeri, si ulongo bule. Kwa vizho gagwireni gago mufundishwago ni iye Roho na muenderere kumuthuwa Masihi.   </div><div class='s'>Ana a Mulungu </div> <div class='p'> <span class="verse" id="V28">28&#160;</span><a href="#FN25" class="notemark"><span class="popup">2:28 3:21; 4:17; Joh 5:22; 15:5</span></a>Vikara anangu athithe, endererani kumuthuwa Masihi, ili wakathi andihokudza, fusikale aoga na fusikale na haya naye.   <span class="verse" id="V29">29&#160;</span><a href="#FN26" class="notemark"><span class="popup">2:29 3:10</span></a>Bai kwa kukala munamanya kukala iye ni muhachi, ndo pia munamanya kukala kila ahendaye hachi ni mwana wa Mulungu.   </div><ul class='tnav'>
<li><a href='index.htm'>1 Johana</a></li>
<li><a href='1JN01.htm'>&lt;</a></li>
<li><a href='1JN.htm'>2</a></li>
<li><a href='1JN03.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">2:1</a>
<span class="xo">2:1 </span><span class="xt">Arum 8:34; Aebu 7:25</span></p>
<p class="x" id="FN2"><span class="notemark"></span><a class="notebackref" href="#V2">2:2</a>
<span class="xo">2:2 </span><span class="xt">4:10; Joh 1:29</span></p>
<p class="x" id="FN3"><span class="notemark"></span><a class="notebackref" href="#V4">2:4</a>
<span class="xo">2:4 </span><span class="xt">1:6; 4:6; Joh 3:21; 8:44; 16:13</span></p>
<p class="x" id="FN4"><span class="notemark"></span><a class="notebackref" href="#V5">2:5</a>
<span class="xo">2:5 </span><span class="xt">2:17; 5:3; Joh 14:15; 2 Joh 6</span></p>
<p class="x" id="FN5"><span class="notemark"></span><a class="notebackref" href="#V6">2:6</a>
<span class="xo">2:6 </span><span class="xt">Joh 13:15; 15:5</span></p>
<p class="x" id="FN6"><span class="notemark"></span><a class="notebackref" href="#V7">2:7</a>
<span class="xo">2:7-8 </span><span class="xt">4:11; Joh 13:34</span></p>
<p class="x" id="FN7"><span class="notemark"></span><a class="notebackref" href="#V7">2:7</a>
<span class="xo">2:7 </span><span class="xt">2:24; 3:11</span></p>
<p class="x" id="FN8"><span class="notemark"></span><a class="notebackref" href="#V8">2:8</a>
<span class="xo">2:8 </span><span class="xt">Joh 1:9-10; 8:12; Arum 13:12</span></p>
<p class="x" id="FN9"><span class="notemark"></span><a class="notebackref" href="#V9">2:9</a>
<span class="xo">2:9 </span><span class="xt">3:10, 15; 4:20</span></p>
<p class="x" id="FN10"><span class="notemark"></span><a class="notebackref" href="#V10">2:10</a>
<span class="xo">2:10 </span><span class="xt">Zabu 119:165; Arum 14:13</span></p>
<p class="x" id="FN11"><span class="notemark"></span><a class="notebackref" href="#V11">2:11</a>
<span class="xo">2:11 </span><span class="xt">Joh 12:35-36</span></p>
<p class="x" id="FN12"><span class="notemark"></span><a class="notebackref" href="#V12">2:12</a>
<span class="xo">2:12 </span><span class="xt">Mahe 4:12</span></p>
<p class="x" id="FN13"><span class="notemark"></span><a class="notebackref" href="#V13">2:13</a>
<span class="xo">2:13-14 </span><span class="xt">1:1-2</span></p>
<p class="x" id="FN14"><span class="notemark"></span><a class="notebackref" href="#V15">2:15</a>
<span class="xo">2:15 </span><span class="xt">Jako 4:4</span></p>
<p class="x" id="FN15"><span class="notemark"></span><a class="notebackref" href="#V16">2:16</a>
<span class="xo">2:16 </span><span class="xt">Ndhum 27:20; Arum 13:14; Aefe 2:3; Jako 4:16</span></p>
<p class="x" id="FN16"><span class="notemark"></span><a class="notebackref" href="#V17">2:17</a>
<span class="xo">2:17 </span><span class="xt">Math' 7:21; 1 Akor 7:31</span></p>
<p class="x" id="FN17"><span class="notemark"></span><a class="notebackref" href="#V18">2:18</a>
<span class="xo">2:18 </span><span class="xt">4:3; Math' 7:15; 2 Joh 7</span></p>
<p class="x" id="FN18"><span class="notemark"></span><a class="notebackref" href="#V19">2:19</a>
<span class="xo">2:19 </span><span class="xt">Mahe 20:30</span></p>
<p class="x" id="FN19"><span class="notemark"></span><a class="notebackref" href="#V20">2:20</a>
<span class="xo">2:20 </span><span class="xt">2:27</span></p>
<p class="x" id="FN20"><span class="notemark"></span><a class="notebackref" href="#V22">2:22</a>
<span class="xo">2:22 </span><span class="xt">4:3; 2 Joh 7</span></p>
<p class="x" id="FN21"><span class="notemark"></span><a class="notebackref" href="#V23">2:23</a>
<span class="xo">2:23 </span><span class="xt">4:15; 5:1; Joh 5:23; 15:23; 2 Joh 9</span></p>
<p class="x" id="FN22"><span class="notemark"></span><a class="notebackref" href="#V24">2:24</a>
<span class="xo">2:24 </span><span class="xt">2:7</span></p>
<p class="x" id="FN23"><span class="notemark"></span><a class="notebackref" href="#V25">2:25</a>
<span class="xo">2:25 </span><span class="xt">Joh 5:24</span></p>
<p class="x" id="FN24"><span class="notemark"></span><a class="notebackref" href="#V27">2:27</a>
<span class="xo">2:27 </span><span class="xt">Jere 31:34; Joh 14:16; 16:13</span></p>
<p class="x" id="FN25"><span class="notemark"></span><a class="notebackref" href="#V28">2:28</a>
<span class="xo">2:28 </span><span class="xt">3:21; 4:17; Joh 5:22; 15:5</span></p>
<p class="x" id="FN26"><span class="notemark"></span><a class="notebackref" href="#V29">2:29</a>
<span class="xo">2:29 </span><span class="xt">3:10</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Math'ayo 19</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Math'ayo</a></li>
<li><a href='MAT18.htm'>&lt;</a></li>
<li><a href='MAT.htm'>19</a></li>
<li><a href='MAT20.htm'>&gt;</a></li>
</ul>
<div class="main">
 
<div class='chapterlabel' id="V0"> 19</div><div class='s'>Jesu anaeleza dzulu za mut'u kumuricha muchewe </div> <div class='r'>Mariko 10:1-12  </div><div class='p'> <span class="verse" id="V1">1&#160;</span><a href="#FN1" class="notemark"><span class="popup">19:1 7:28; Luk 9:51</span></a>Vikara Jesu arihogonya kufundisha anafundzie dzulu za kusameheana, wambola Galilaya achenda hatha achangira jimbo ra Judea, kuvuka muho wa Jorodani.   <span class="verse" id="V2">2&#160;</span>Bai makundi-makundi ga at'u makimuthuwa kuko, naye akiahoza akongo ao.   </div><div class='p'> <span class="verse" id="V3">3&#160;</span>Bai Mafarisayo makidzamujeza makimuza, “Vidze ni hachi mut'u kumuricha muchewe kwa sababu yoyosi?”   <span class="verse" id="V4">4&#160;</span><a href="#FN2" class="notemark"><span class="popup">19:4 Mwan 1:27</span></a>Jesu akiadzigidzya akiamba, “Vidze k'amudzashoma kukala ye ariyeaumba ho chaho waaumba muche na mulume.   <span class="verse" id="V5">5&#160;</span><a href="#FN3" class="notemark"><span class="popup">19:5 Mwan 2:24; 5:2; Aefe 5:31</span></a>Kidza akiamba, ‘Kwa ut'u uu mut'u andamuricha babaye na mameye agwirane na muchewe, na ao airi mandakala mwiri mumwenga.’   <span class="verse" id="V6">6&#160;</span>Bai, madzauya si airi kaheri, ni mwiri mumwenga. Kwa vizho adzichokigwizanya Mulungu, mudamu asikitose bule.”   <span class="verse" id="V7">7&#160;</span><a href="#FN4" class="notemark"><span class="popup">19:7 5:31; Kumbu 24:1</span></a>Marihosikira vizho o Mafarisayo makiamba, “Ni kwanoni Musa walagiza kukala, kala unamala kumuricha mucheo niumup'e cheti cha kurichana gonya umuriche?”   <span class="verse" id="V8">8&#160;</span>Jesu akiadzigidzya akiamba, “Musa wamuruhusu muriche ache enu kwa kukala mu at'u a singo nyomu, ela ho kwandza were si vizho bule.   <span class="verse" id="V9">9&#160;</span><a href="#FN5" class="notemark"><span class="popup">19:9 5:32; Luk 16:18</span></a>Na vivi ninamwambira kukala mut'u yoyosi amurichaye muchewe, isihokala kwa kosa ra uzindzi, na kuhala muche mungine, anazinga.”   </div><div class='p'> <span class="verse" id="V10">10&#160;</span><a href="#FN6" class="notemark"><span class="popup">19:10 1 Akor 7:1</span></a>Bai o anafundzie marihosikira viryahu makimwamba Jesu, “Kala ni vizho be hatha si baha kuthuwa kukala mudhaka kamare bai.”   <span class="verse" id="V11">11&#160;</span>Ela Jesu akiadzigidzya akiamba, “Munaona kila mut'u anadima kukala mudhaka nwi? Hatha, ni aryahu mariojaliwa ni Mulungu makale vizho ndo mazhadimao.   <span class="verse" id="V12">12&#160;</span>Kwani kuna at'u mario k'amadima kuhala ache kwa kukala mazhalwa kare k'aviamba kit'u. Angine o k'amadima kuhala kwa kukala mathulwa. Ela angine o, k'amahala kuhendza kwao kare, ili madzilazhe kamare-kamare kahi za uhumiki wa uthawali wa mulunguni. Bai azhadimaye naavihende.”   </div><div class='s'>Jesu anahasa ahoho athithe </div> <div class='r'>Mariko 10:13-16; Luka 18:15-17  </div><div class='p'> <span class="verse" id="V13">13&#160;</span>Wakathi mumwenga, at'u mareha ahoho athithe kwa Jesu ili adze aaikire mikono aavoyere, ela anafundzie makiadumulira.   <span class="verse" id="V14">14&#160;</span><a href="#FN7" class="notemark"><span class="popup">19:14 18:3</span></a>Ela Jesu akiamba, “Hatha, musiazizeni bule o ahoho, aricheni madze kwangu, kwa kukala wo uthawali wa mulunguni be ni wa at'u dza vizho ao.”   <span class="verse" id="V15">15&#160;</span>Nao marihokudza akiaikira mikono gonya akihauka.   </div><div class='s'>Jesu ananena na mwanamulume thajiri </div> <div class='r'>Mariko 10:17-31; Luka 18:18-30  </div><div class='p'> <span class="verse" id="V16">16&#160;</span>Siku mwenga, mwanamulume mumwenga wakwenda kwa Jesu achendamuza akiamba, “Mwalimu, ni ut'u wani udzo nidimao kuuhenda hatha nami nangire uzima wa kare na kare?”   <span class="verse" id="V17">17&#160;</span>Bai Jesu akimudzigidzya akimwamba, “Kwanoni unanuza mimi dzulu za udzo? Kuna mudzo mumwenga thu, ela ukimala kwangira uzimani, gwira malagizo gosi nawe undawangira.”   <span class="verse" id="V18">18&#160;</span><a href="#FN8" class="notemark"><span class="popup">19:18-19 Kumbo 20:12-16; Alaw 19:18; Kumbu 5:16-20</span></a>Iye mwanamulume akimuza Jesu akiamba, “Malagizo higo?” Jesu akimudzigidzya akimwamba, “Usalage, usizinge, usiiye, usimboze ushahidhi wa ulongo,   <span class="verse" id="V19">19&#160;</span><a href="#FN9" class="notemark"><span class="popup">19:19 22:39</span></a>aishimu babayo na mameyo, na muhendze mwandziyo here udzihendzazho mwenye.”   <span class="verse" id="V20">20&#160;</span>Ye muvulana akiamba, “Gago be nagagwira hangu kapindi. Vino nahungukirwa ni noni?”   <span class="verse" id="V21">21&#160;</span><a href="#FN10" class="notemark"><span class="popup">19:21 6:20; 8:21-22; Luk 12:33</span></a>Jesu akimwamba, “Kala unamala ukamilike, kaguze vit'uzho zhosi na zo p'esa uap'e akiya. Nawe undakala na akiba ko mulunguni. Na ukigonya kuhenda vizho, ndzo unithuwe.”   <span class="verse" id="V22">22&#160;</span><a href="#FN11" class="notemark"><span class="popup">19:22 Zabu 62:10</span></a>Ye muvulana arihosikira vizho akihauka k'ana raha, mana were ana mali nyinji zhomu.   </div><div class='p'> <span class="verse" id="V23">23&#160;</span>Vikara ye mwanamulume arihouka, Jesu akinena na o anafundzie akiamba, “Namwambira ujeri, vindakala vikomu sana kwa thajiri kwangira kahi za uthawali wa mulunguni.   <span class="verse" id="V24">24&#160;</span>Ninanena kaheri, ni rahisi ngamira kukira kahi za t'undu ya shindano kuriko thajiri kwangira kahi za uthawali wa Mulungu.”   <span class="verse" id="V25">25&#160;</span>Marihosikira vizho, o anafundzie makingalala zhomu makiamba, “Hatha ni h'ani adimaye kuokoka be zho?”   <span class="verse" id="V26">26&#160;</span><a href="#FN12" class="notemark"><span class="popup">19:26 Zaka 8:6; Luk 1:37</span></a>Marihouza vizho, Jesu akialola gonya akiamba, “Kwa nguvu za mudamu, vizho k'azhadimikika, ela kwa Mulungu, kila kit'u kinadimikika.”   <span class="verse" id="V27">27&#160;</span>P'et'ero akimwamba, “Lola, fwaricha zhosi hukikuthuwa uwe, vino hundapatani?”   <span class="verse" id="V28">28&#160;</span><a href="#FN13" class="notemark"><span class="popup">19:28 25:31; Luk 22:30; 1 Akor 6:2; Ugun 3:21</span></a>Jesu akimudzigidzya akiamba, “Namwambira ujeri, haho Mwana wa Mudamu andihokudza kelesi dzulu za kihi cha endzi kahi za wo urumwengu musha, ninwi mundakelesi dzulu ya vihi kumi na viri zha endzi na muhukumu zo kabila kumi na mbiri za Iziraeli.   <span class="verse" id="V29">29&#160;</span><a href="#FN14" class="notemark"><span class="popup">19:29 10:37</span></a>Na kila ariyericha nyumbaze, na azhazie, na nduguze, na adamue, na mundawe, kwa ut'u wa dzina rangu, zho arizhoviricha andarifwa mara gana, kidza andapata uzima wa kare na kare.   <span class="verse" id="V30">30&#160;</span><a href="#FN15" class="notemark"><span class="popup">19:30 20:16; Mar 10:31; Luk 13:30</span></a>Ela anji mario vivi ni a kwandza, mandakala a mwisho, na a mwisho, mandakala a kwandza.”   </div><ul class='tnav'>
<li><a href='index.htm'>Math'ayo</a></li>
<li><a href='MAT18.htm'>&lt;</a></li>
<li><a href='MAT.htm'>19</a></li>
<li><a href='MAT20.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">19:1</a>
<span class="xo">19:1 </span><span class="xt">7:28; Luk 9:51</span></p>
<p class="x" id="FN2"><span class="notemark"></span><a class="notebackref" href="#V4">19:4</a>
<span class="xo">19:4 </span><span class="xt">Mwan 1:27</span></p>
<p class="x" id="FN3"><span class="notemark"></span><a class="notebackref" href="#V5">19:5</a>
<span class="xo">19:5 </span><span class="xt">Mwan 2:24; 5:2; Aefe 5:31</span></p>
<p class="x" id="FN4"><span class="notemark"></span><a class="notebackref" href="#V7">19:7</a>
<span class="xo">19:7 </span><span class="xt">5:31; Kumbu 24:1</span></p>
<p class="x" id="FN5"><span class="notemark"></span><a class="notebackref" href="#V9">19:9</a>
<span class="xo">19:9 </span><span class="xt">5:32; Luk 16:18</span></p>
<p class="x" id="FN6"><span class="notemark"></span><a class="notebackref" href="#V10">19:10</a>
<span class="xo">19:10 </span><span class="xt">1 Akor 7:1</span></p>
<p class="x" id="FN7"><span class="notemark"></span><a class="notebackref" href="#V14">19:14</a>
<span class="xo">19:14 </span><span class="xt">18:3</span></p>
<p class="x" id="FN8"><span class="notemark"></span><a class="notebackref" href="#V18">19:18</a>
<span class="xo">19:18-19 </span><span class="xt">Kumbo 20:12-16; Alaw 19:18; Kumbu 5:16-20</span></p>
<p class="x" id="FN9"><span class="notemark"></span><a class="notebackref" href="#V19">19:19</a>
<span class="xo">19:19 </span><span class="xt">22:39</span></p>
<p class="x" id="FN10"><span class="notemark"></span><a class="notebackref" href="#V21">19:21</a>
<span class="xo">19:21 </span><span class="xt">6:20; 8:21-22; Luk 12:33</span></p>
<p class="x" id="FN11"><span class="notemark"></span><a class="notebackref" href="#V22">19:22</a>
<span class="xo">19:22 </span><span class="xt">Zabu 62:10</span></p>
<p class="x" id="FN12"><span class="notemark"></span><a class="notebackref" href="#V26">19:26</a>
<span class="xo">19:26 </span><span class="xt">Zaka 8:6; Luk 1:37</span></p>
<p class="x" id="FN13"><span class="notemark"></span><a class="notebackref" href="#V28">19:28</a>
<span class="xo">19:28 </span><span class="xt">25:31; Luk 22:30; 1 Akor 6:2; Ugun 3:21</span></p>
<p class="x" id="FN14"><span class="notemark"></span><a class="notebackref" href="#V29">19:29</a>
<span class="xo">19:29 </span><span class="xt">10:37</span></p>
<p class="x" id="FN15"><span class="notemark"></span><a class="notebackref" href="#V30">19:30</a>
<span class="xo">19:30 </span><span class="xt">20:16; Mar 10:31; Luk 13:30</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

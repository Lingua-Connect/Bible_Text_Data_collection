<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Math'ayo 28</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Math'ayo</a></li>
<li><a href='MAT27.htm'>&lt;</a></li>
<li><a href='MAT.htm'>28</a></li>
<li><a href='MRK01.htm'>&gt;</a></li>
</ul>
<div class="main">
 
<div class='chapterlabel' id="V0"> 28</div><div class='s'>Kufufuka kwa Jesu </div> <div class='r'>Mariko 16:1-8; Luka 24:1-12; Johana 20:1-10  </div><div class='p'> <span class="verse" id="V1">1&#160;</span>Sabato irihokala idzakira, siku ya kwandza ya wiki na madzach'a maitsi genye, Maryamu Magidalena, na ye Maryamu mungine, marauka kwenda ko mbirani makailole.   <span class="verse" id="V2">2&#160;</span>Na lola haho henye ts'i ikithethema zhomu zhenye kwa kukala malaika wa Bwana watharamuka kula dzulu akidzaripingilisa ro iwe ra kusindikira yo mbira, akirikelesira.   <span class="verse" id="V3">3&#160;</span>Uso wa malaika iye were unang'ala here lumethe, na nguwo za kwakwe were ni nyaruhe tse-tse-tse.   <span class="verse" id="V4">4&#160;</span>Aryahu shikari mariokala manarinda yo mbira makivinwa ni miri kwa woga hatha makikala here at'u madziofwa.   <span class="verse" id="V5">5&#160;</span>Ela ye malaika akinena na o anaache akiamba, “Musigohe bule. Ninamanya kukala munamumala ye Jesu ariyesulubiwa,   <span class="verse" id="V6">6&#160;</span><a href="#FN1" class="notemark"><span class="popup">28:6 16:21</span></a>bai k'aho bule haha. Adzafufuka here arizhonena. Hatha ndzoni muhalole ho ariholazwa.   <span class="verse" id="V7">7&#160;</span><a href="#FN2" class="notemark"><span class="popup">28:7 26:32</span></a>Na mukila haha, yerani malo mukaambire anafundzie kukala, ‘Adzafufuka kula kifwani na lola anamuthangulia kwenda Galilaya nanwi mundakwenda mukamone kuko.’ H'aya nidzamwambira mino.”   </div><div class='p'> <span class="verse" id="V8">8&#160;</span>Bai o anaache mahauka haraka haryahu mbirani, kuno mana raha jeri-jeri, idzaho wo woga were k'audzaambola. Mauka malo mende makaambire o anafundzi dzulu za maut'u gago.   <span class="verse" id="V9">9&#160;</span>Marihokala makwendani, lola Jesu akiambolera gafula mbere zao, akialamusa akiamba, “Voro.” Na lola o anaache makimusongerera makimugwira go magulu makimuvoya.   <span class="verse" id="V10">10&#160;</span><a href="#FN3" class="notemark"><span class="popup">28:10 12:50; Joh 20:17</span></a>Jesu akinena akiamba, “Musigohe bule. Endani mukaambire o ndugu zangu mende Galilaya, nao mandanona kuko.”   </div><div class='s'>Shikari manendapiga ripoti kwa alombi </div> <div class='p'> <span class="verse" id="V11">11&#160;</span>Vikara marihokala o anaache makwendani, lola shikari angine kahi za aryahu mariokala manarinda yo mbira, mangira mumo Jerusalemu machendaambira o alombi abomu kila kit'u kirichokala kidzahendeka.   <span class="verse" id="V12">12&#160;</span>Bai aryahu alombi makithunganana na o athumia a Kiyahudi na makipanga kukala maahonge o shikari. Kwa vizho makiap'a p'esa nyinji zenye,   <span class="verse" id="V13">13&#160;</span><a href="#FN4" class="notemark"><span class="popup">28:13 27:64</span></a>gonya makiambira kukala, “Ambani kukala usiku hudzihokala hurere, anafundzie madziremuiya makenda naye.   <span class="verse" id="V14">14&#160;</span>Na luwali akivisikira hundanena naye siswi hatha athosheke p'ore mukangira matatani.”   <span class="verse" id="V15">15&#160;</span>Bai o shikari makizihala zo p'esa na makihenda here marizholagizwa. Na lola ulongo uu watsamuka kahi za Ayahudi hatha vivi.   </div><div class='s'>Jesu anahuma anafundzie makahubiri kila hat'u </div> <div class='r'>Mariko 16:14-18; Luka 24:36-49; Johana 20:19-23; Mahendo 1:6-8  </div><div class='p'> <span class="verse" id="V16">16&#160;</span><a href="#FN5" class="notemark"><span class="popup">28:16 5:1; 26:32; 28:10</span></a>Badaye aryahu anafundzi kumi na mumwenga a Jesu mauka kwenda Galilaya. Makwenda vivii hatha makifika wo murima ariolagiza Jesu kukala mathunganane.   <span class="verse" id="V17">17&#160;</span><a href="#FN6" class="notemark"><span class="popup">28:17 14:31</span></a>Bai marihomona, madzigwaga mbereze makimuvoya, idzaho angine were machere mana mioyo miri-miri.   <span class="verse" id="V18">18&#160;</span><a href="#FN7" class="notemark"><span class="popup">28:18 Dani 7:14; Math' 11:27</span></a>Jesu akiasongerera hehi na akinena nao akiamba, “Mimi nagerwa wadimi wosi dzulu mulunguni na ts'i.   <span class="verse" id="V19">19&#160;</span><a href="#FN8" class="notemark"><span class="popup">28:19 At'u a makabila gosi: 10:5-6; 24:14; Mar 16:15; Luk 24:47; Ubat'izo: Math' 3:15; Mar 16:16; Mahe 2:38; 8:36; 1 Akor 1:13-16; Aefe 4:5; Joh 3:22; 4:1-2; Arum 6:3-4; Baba, Mwana na Roho: 2 Akor 13:13</span></a>Kwa vizho endani mukaahendye at'u a makabila gosi makale anafundzi angu. Muabat'ize kahi za dzina ra Baba, na ra Mwana, na ra Roho Mweri.   <span class="verse" id="V20">20&#160;</span><a href="#FN9" class="notemark"><span class="popup">28:20 1:23; 5:2-7, 27; 11:28-30; 18:20</span></a>Na muafundishe magagwire maut'u gosi nirigomulagiza. Na lola mimi nindakala hamwenga nanwi siku zosini muhaka mwisho wa dhunia.”  </div><ul class='tnav'>
<li><a href='index.htm'>Math'ayo</a></li>
<li><a href='MAT27.htm'>&lt;</a></li>
<li><a href='MAT.htm'>28</a></li>
<li><a href='MRK01.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V6">28:6</a>
<span class="xo">28:6 </span><span class="xt">16:21</span></p>
<p class="x" id="FN2"><span class="notemark"></span><a class="notebackref" href="#V7">28:7</a>
<span class="xo">28:7 </span><span class="xt">26:32</span></p>
<p class="x" id="FN3"><span class="notemark"></span><a class="notebackref" href="#V10">28:10</a>
<span class="xo">28:10 </span><span class="xt">12:50; Joh 20:17</span></p>
<p class="x" id="FN4"><span class="notemark"></span><a class="notebackref" href="#V13">28:13</a>
<span class="xo">28:13 </span><span class="xt">27:64</span></p>
<p class="x" id="FN5"><span class="notemark"></span><a class="notebackref" href="#V16">28:16</a>
<span class="xo">28:16 </span><span class="xt">5:1; 26:32; 28:10</span></p>
<p class="x" id="FN6"><span class="notemark"></span><a class="notebackref" href="#V17">28:17</a>
<span class="xo">28:17 </span><span class="xt">14:31</span></p>
<p class="x" id="FN7"><span class="notemark"></span><a class="notebackref" href="#V18">28:18</a>
<span class="xo">28:18 </span><span class="xt">Dani 7:14; Math' 11:27</span></p>
<p class="f" id="FN8"><span class="notemark"></span><a class="notebackref" href="#V19">28:19</a>
<span class="fr">28:19 </span><span class="ft">At'u a makabila gosi: 10:5-6; 24:14; Mar 16:15; Luk 24:47; Ubat'izo: Math' 3:15; Mar 16:16; Mahe 2:38; 8:36; 1 Akor 1:13-16; Aefe 4:5; Joh 3:22; 4:1-2; Arum 6:3-4; Baba, Mwana na Roho: 2 Akor 13:13</span></p>
<p class="x" id="FN9"><span class="notemark"></span><a class="notebackref" href="#V20">28:20</a>
<span class="xo">28:20 </span><span class="xt">1:23; 5:2-7, 27; 11:28-30; 18:20</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

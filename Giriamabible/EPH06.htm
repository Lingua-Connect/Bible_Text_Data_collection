<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Aefeso 6</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Aefeso</a></li>
<li><a href='EPH05.htm'>&lt;</a></li>
<li><a href='EPH.htm'>6</a></li>
<li><a href='PHP01.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='p'> <span class="verse" id="V1">1&#160;</span><a href="#FN1" class="notemark"><span class="popup">6:1 Akol 3:20</span></a>Ninwi ahoho, asikireni azhazi enu kahi za Bwana, kwani iyo ni hachi.   <span class="verse" id="V2">2&#160;</span><a href="#FN2" class="notemark"><span class="popup">6:2-3 Kumbu 5:16</span></a>Mana, “Muishimu babayo na mameyo,” ndo amuri ya kwandza yenye ahadi   <span class="verse" id="V3">3&#160;</span>kukala, “maut'u gandakulokera, na undaishi maisha mare haha dhuniani.”   <span class="verse" id="V4">4&#160;</span><a href="#FN3" class="notemark"><span class="popup">6:4 Akol 3:21</span></a>Nanwi ano baba nanwi, musiatsukize ana enu bule, ela arereni kahi za ishima na mafundisho ga Bwana.   </div><div class='p'> <span class="verse" id="V5">5&#160;</span><a href="#FN4" class="notemark"><span class="popup">6:5-8 Akol 3:22-25; 1 T'imo 6:1-2; Tit 2:9-10; 1 P'et 2:18-21</span></a>Nwi atumwa nanwi, asikireni mabwana enu a haha urumwenguni, kwa kuagoha na kuthethema kamare. Ahumikireni na moyo mumwenga, here kwamba munamuhumikira Masihi.   <span class="verse" id="V6">6&#160;</span><a href="#FN5" class="notemark"><span class="popup">6:6 1 Akor 7:22</span></a>Na musitharize hatha mu hamwenga nao, ndo mukadzihendya munaasikira, ili mamulike, ela hendani here ahendzazho Mulungu. Aishimuni na mioyo yenu yosi, mana ninwi mu atumwa a Masihi.   <span class="verse" id="V7">7&#160;</span>Ahumikireni kwa nia mbidzo, here kwamba munamuhumikira Bwana, na si mwanadamu bule.   <span class="verse" id="V8">8&#160;</span><a href="#FN6" class="notemark"><span class="popup">6:8 2 Akor 5:10; Akol 3:24-25</span></a>Manyani kukala mut'u akihenda ridzo, Bwana naye andamuriha madzo, kala mutumwa, hedu mut'u ariye huru.   </div><div class='p'> <span class="verse" id="V9">9&#160;</span><a href="#FN7" class="notemark"><span class="popup">6:9 Akol 3:25; 4:1; Jako 2:1</span></a>H'aya ninwi mabwana nanwi, ahendereni madzo ao atumwa enu, na musiagoshe-goshe. Manyani kukala ninwi na ao atumwa enu, muna Bwana mumwenga kuko mulunguni, naye k'apendhelea mut'u yoyosi.   </div><div class='s'>Silaha za kiroho za kudzichingira </div> <div class='p'> <span class="verse" id="V10">10&#160;</span><a href="#FN8" class="notemark"><span class="popup">6:10 Joh 15:5; 1 Akor 16:13</span></a>Mwisho kamare, kalani na nguvu kahi za Bwana, na kahi za wadimi wa kwakwe munji.   <span class="verse" id="V11">11&#160;</span><a href="#FN9" class="notemark"><span class="popup">6:11-17 2 Akor 10:4; 1 Ath'es 5:8; Isa 59:17</span></a><a href="#FN10" class="notemark"><span class="popup">6:11 Jako 4:7</span></a>Valani silaha zosi za Mulungu, ili mudime kuupinga ujanja wa Shethani.   <span class="verse" id="V12">12&#160;</span><a href="#FN11" class="notemark"><span class="popup">6:12 1:21; 2:2; 1 P'et 5:8-9</span></a>Kwani k'ahuheha na vit'u zhenye mwiri na mulatso, hatha. At'u siswi funaheha na athawali, na wadimi, na nguvu za urumwengu uu wa kiza. Kidza funaheha na majeshi ga p'ep'o, garigo kuko dzulu.   <span class="verse" id="V13">13&#160;</span><a href="#FN12" class="notemark"><span class="popup">6:13 Arum 13:12</span></a>Kwa vizho halani silaha zosi za Mulungu, ili siku mbii ikidza mudime kushinda. Na mundihokala mudzagamarigiza gosini, muenderere kuimat'o.   <span class="verse" id="V14">14&#160;</span><a href="#FN13" class="notemark"><span class="popup">6:14 Isa 11:5</span></a>Bai imani imara kwa kuuthuwa ujeri wa Mulungu, nawo uwo undakala here ukanda wa kudzifunga mumo zhununi mwenu. Hendani garyahu garigo ni hachi mbere za Mulungu, na iyo hachi indakala here kiziyo cha kathi renu.   <span class="verse" id="V15">15&#160;</span><a href="#FN14" class="notemark"><span class="popup">6:15 Isa 52:7; Arum 10:15</span></a>Kalani thayari-thayari na Uv̱oro Udzo wa dheri, na vizho vindakala ndizho virahu zha maguluni mwenu zha kumwaviza kuimat'o.   <span class="verse" id="V16">16&#160;</span>Dzulu ya vivi zhosi, kalani na kuluhiro, na riro kuluhiro rindakala here ngao ya kuizinyira mivi yosi ya moho kula kwa yuyahu Mui.   <span class="verse" id="V17">17&#160;</span><a href="#FN15" class="notemark"><span class="popup">6:17 Isa 40:2; Aebu 4:12</span></a>Uhalireni wokolwi here kofia ra chuma ra kudziziyira kitswa, na neno ra Mulungu rikale upanga wenu wa kiroho.   <span class="verse" id="V18">18&#160;</span><a href="#FN16" class="notemark"><span class="popup">6:18-19 3:14; Luk 18:1; Mahe 4:29; Arum 15:30; Akol 4:2-4</span></a>Kalani mukivoya kahi za Roho wakathi wosi, mavoyo ga kila samupuli na ga mahitaji genu. Kalani matso, na muenderere kuavoyera at'u osi a Mulungu.   <span class="verse" id="V19">19&#160;</span>Kidza nivoyerani nami, ili wakathi nivugulaho kanwa kangu, nigerwe maneno ga kunena, na nihubiri iryahu siri ya Uv̱oro Udzo wa Mulungu hasiho woga.   <span class="verse" id="V20">20&#160;</span><a href="#FN17" class="notemark"><span class="popup">6:20 3:2; 2 Akor 5:20; Akol 4:4</span></a>Vivi ni balozi ariye jela kwa ut'u wa uwo Uv̱oro Udzo, bai nivoyerani ili nidime kuuhubiri hasiho woga, here nimalikanazho kuunena.   </div><div class='s'>Maut'u ga mwisho-mwisho </div> <div class='p'> <span class="verse" id="V21">21&#160;</span><a href="#FN18" class="notemark"><span class="popup">6:21-22 Tukiko: Mahe 20:4; Akol 4:7-8; 2 T'imo 4:12; Tit 3:12</span></a>Bai kwa kukala ninahendza mumanye uzima wangu na here niendererazho kuku, ninamuhuma Tukiko, ndugu yehu muhendzwi, ariye ni mwaminifu kahi za kazi ya Bwana, adze amumanyise gosi ga kuku.   <span class="verse" id="V22">22&#160;</span>Nami namuhuma kwa lengo riro, adze amwambire viryahu huendererazho, na pia amwangize nguvu.   </div><div class='p'> <span class="verse" id="V23">23&#160;</span><a href="#FN19" class="notemark"><span class="popup">6:23 Dheri: 2 Akor 13:11</span></a>Bai Mulungu Baba na Bwana Jesu Masihi, namamuhendye ninwi ndugu, mukale na dheri hamwenga na mahendzo na muenderere kumukuluhira.   <span class="verse" id="V24">24&#160;</span><a href="#FN20" class="notemark"><span class="popup">6:24 Agal 6:18; 1 P'et 1:8</span></a>Mulungu naaahase osi aryahu mamuhendzao Bwana wehu Jesu Masihi na mahendzo gasigogoma.  </div><ul class='tnav'>
<li><a href='index.htm'>Aefeso</a></li>
<li><a href='EPH05.htm'>&lt;</a></li>
<li><a href='EPH.htm'>6</a></li>
<li><a href='PHP01.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">6:1</a>
<span class="xo">6:1 </span><span class="xt">Akol 3:20</span></p>
<p class="x" id="FN2"><span class="notemark"></span><a class="notebackref" href="#V2">6:2</a>
<span class="xo">6:2-3 </span><span class="xt">Kumbu 5:16</span></p>
<p class="x" id="FN3"><span class="notemark"></span><a class="notebackref" href="#V4">6:4</a>
<span class="xo">6:4 </span><span class="xt">Akol 3:21</span></p>
<p class="x" id="FN4"><span class="notemark"></span><a class="notebackref" href="#V5">6:5</a>
<span class="xo">6:5-8 </span><span class="xt">Akol 3:22-25; 1 T'imo 6:1-2; Tit 2:9-10; 1 P'et 2:18-21</span></p>
<p class="x" id="FN5"><span class="notemark"></span><a class="notebackref" href="#V6">6:6</a>
<span class="xo">6:6 </span><span class="xt">1 Akor 7:22</span></p>
<p class="x" id="FN6"><span class="notemark"></span><a class="notebackref" href="#V8">6:8</a>
<span class="xo">6:8 </span><span class="xt">2 Akor 5:10; Akol 3:24-25</span></p>
<p class="x" id="FN7"><span class="notemark"></span><a class="notebackref" href="#V9">6:9</a>
<span class="xo">6:9 </span><span class="xt">Akol 3:25; 4:1; Jako 2:1</span></p>
<p class="x" id="FN8"><span class="notemark"></span><a class="notebackref" href="#V10">6:10</a>
<span class="xo">6:10 </span><span class="xt">Joh 15:5; 1 Akor 16:13</span></p>
<p class="x" id="FN9"><span class="notemark"></span><a class="notebackref" href="#V11">6:11</a>
<span class="xo">6:11-17 </span><span class="xt">2 Akor 10:4; 1 Ath'es 5:8; Isa 59:17</span></p>
<p class="x" id="FN10"><span class="notemark"></span><a class="notebackref" href="#V11">6:11</a>
<span class="xo">6:11 </span><span class="xt">Jako 4:7</span></p>
<p class="x" id="FN11"><span class="notemark"></span><a class="notebackref" href="#V12">6:12</a>
<span class="xo">6:12 </span><span class="xt">1:21; 2:2; 1 P'et 5:8-9</span></p>
<p class="x" id="FN12"><span class="notemark"></span><a class="notebackref" href="#V13">6:13</a>
<span class="xo">6:13 </span><span class="xt">Arum 13:12</span></p>
<p class="x" id="FN13"><span class="notemark"></span><a class="notebackref" href="#V14">6:14</a>
<span class="xo">6:14 </span><span class="xt">Isa 11:5</span></p>
<p class="x" id="FN14"><span class="notemark"></span><a class="notebackref" href="#V15">6:15</a>
<span class="xo">6:15 </span><span class="xt">Isa 52:7; Arum 10:15</span></p>
<p class="x" id="FN15"><span class="notemark"></span><a class="notebackref" href="#V17">6:17</a>
<span class="xo">6:17 </span><span class="xt">Isa 40:2; Aebu 4:12</span></p>
<p class="x" id="FN16"><span class="notemark"></span><a class="notebackref" href="#V18">6:18</a>
<span class="xo">6:18-19 </span><span class="xt">3:14; Luk 18:1; Mahe 4:29; Arum 15:30; Akol 4:2-4</span></p>
<p class="x" id="FN17"><span class="notemark"></span><a class="notebackref" href="#V20">6:20</a>
<span class="xo">6:20 </span><span class="xt">3:2; 2 Akor 5:20; Akol 4:4</span></p>
<p class="f" id="FN18"><span class="notemark"></span><a class="notebackref" href="#V21">6:21</a>
<span class="fr">6:21-22 </span><span class="ft">Tukiko: Mahe 20:4; Akol 4:7-8; 2 T'imo 4:12; Tit 3:12</span></p>
<p class="f" id="FN19"><span class="notemark"></span><a class="notebackref" href="#V23">6:23</a>
<span class="fr">6:23 </span><span class="ft">Dheri: 2 Akor 13:11</span></p>
<p class="x" id="FN20"><span class="notemark"></span><a class="notebackref" href="#V24">6:24</a>
<span class="xo">6:24 </span><span class="xt">Agal 6:18; 1 P'et 1:8</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

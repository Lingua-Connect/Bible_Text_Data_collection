<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Luka 23</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Luka</a></li>
<li><a href='LUK22.htm'>&lt;</a></li>
<li><a href='LUK.htm'>23</a></li>
<li><a href='LUK24.htm'>&gt;</a></li>
</ul>
<div class="main">
 
<div class='chapterlabel' id="V0"> 23</div><div class='s'>Jesu anahirikwa kwa P'ilato </div> <div class='r'>Math'ayo 27:1-2, 11-14; Mariko 15:1-5; Johana 18:28-38  </div><div class='p'> <span class="verse" id="V1">1&#160;</span>Ndo ro kundi rosi ra at'u rikiungarara na rikimuthongozha Jesu muhaka kwa luwali P'ilato.   <span class="verse" id="V2">2&#160;</span><a href="#FN1" class="notemark"><span class="popup">23:2 20:20-26</span></a>Marihofika kuko, makikwatya kumushithaki na kuamba, “Mut'u yuyu fwamugwira anaavuga akili at'u ehu. Kidza hatha anaambira at'u kukala masimboze kodi kwa Kaisari na kuno anadziamba kukala iye nde ye Masihi, yani muthawali.”   </div><div class='p'> <span class="verse" id="V3">3&#160;</span>Kwa vizho P'ilato arihosikira vizho akimuza Jesu akiamba, “Vidze we ndiwe muthawali wa Ayahudi?” Jesu akimudzigidzya akimwamba, “Uwe udzanena.”   <span class="verse" id="V4">4&#160;</span>Na P'ilato akiagalukira o alombi abomu na ro kundi ra at'u na akiambira, “Mut'u yuyu simona na kosa rorosi ra kumuhendya ahukumiwe.”   <span class="verse" id="V5">5&#160;</span>Kusikira vizho, o at'u makikaza kamare kuamba, “Mut'u yuyu anavuga akili at'u kukirira na go mafundishoge na kuahenda mathinye bugwa kahi za Judea ndzima. Ut'u uu wauandza Galilaya na vino hatha adzavifisha kuku kamare.”   </div><div class='s'>Jesu anahirikwa kwa Herode </div> <div class='p'> <span class="verse" id="V6">6&#160;</span>P'ilato arihosikira vivi waauza o at'u chamba ye mut'u madzemushithaki ni Mugalilaya.   <span class="verse" id="V7">7&#160;</span><a href="#FN2" class="notemark"><span class="popup">23:7 3:1</span></a>Ndo arihombirwa kukala Jesu anambola kahi za jimbo rithawalwaro ni Herode, akiona baha alagize ahirikwe kwa iye Herode, ariye wakathi uwo were a mo Jerusalemu.   </div><div class='p'> <span class="verse" id="V8">8&#160;</span><a href="#FN3" class="notemark"><span class="popup">23:8 9:9</span></a>K'uzhona zho Herode arihomona Jesu wafwahirwa zhomu kwa kukala kwa muda mure were anathamani kumona. Naye kwa kukala were wasikira manji dzuluze were ana thamani kumona anahenda miujiza.   <span class="verse" id="V9">9&#160;</span>Kwa vizho Herode arihomona Jesu, wamuza-muza maswali manji, ela Jesu k'amudzigidzyire bule.   <span class="verse" id="V10">10&#160;</span>Kuno ko, o alombi abomu na alimu a Sheria maimire haho na manasita kuamba Jesu ana makosa.   </div><div class='p'> <span class="verse" id="V11">11&#160;</span><a href="#FN4" class="notemark"><span class="popup">23:11 Math' 27:28; Mar 15:17; Joh 19:2</span></a>Ndo Herode na shikarie makikwatya kumuv̱udhya na kumuzuma Jesu. Gonya makimuvika rivalo ridzo ra kithawali na makimulazha aujwe kwa luwali P'ilato.   <span class="verse" id="V12">12&#160;</span>Kula siku iyo Herode na P'ilato makigwirana usena, mana haho nyuma-nyuma were be k'amapatana kamare.   </div><div class='s'>Jesu anahukumiwa kwalagwa </div> <div class='r'>Math'ayo 27:15-26; Mariko 15:6-15; Johana 18:39–19:16  </div><div class='p'> <span class="verse" id="V13">13&#160;</span>Bai marihofika kwa P'ilato, P'ilato waaiha hamwenga o alombi abomu na o vilongozi a o at'u,   <span class="verse" id="V14">14&#160;</span>na akiambira vivi, “At'u ninwi mudzanirehera mut'u yuyu ambaye munaamba anaavuga akili at'u na kuhenda mathinye bugwa. Nidzamuza maswali mbere zenu na lola nikamona kukala kahi za gago gosi mudzigomushithaki nago, be k'ahana kosa rorosi arirohenda.   <span class="verse" id="V15">15&#160;</span>Hatha Herode naye kidza k'amonere na kosa ndosa akamudzya kuku kwehu. Kwa vizho k'ahendere ut'u wowosi uwi wa kumuhendya alagwe.   <span class="verse" id="V16">16&#160;</span>Nindizhohenda ni kulagiza apigwe vikotho gonya arichizwe.”  </div><div class='p'>[   <span class="verse" id="V17">17&#160;</span>Vikara kahi za kila sherehe ya P'asaka, P'ilato were k'ana budhi kuavugulira mufungwa mumwenga.]   <span class="verse" id="V18">18&#160;</span><a href="#FN5" class="notemark"><span class="popup">23:18-25 Mahe 3:13-14</span></a>Ela o at'u makipiga mikululu na kuamba, “Yuyu mwalage! Fuvugulire ye Baraba!”   <span class="verse" id="V19">19&#160;</span>(Baraba were ni mut'u ariyefungwa jela kwa kukala wakalamo kahi za bugwa ririrohendeka mo Jerusalemu na kahi za maut'u ga kulaga at'u.)   </div><div class='p'> <span class="verse" id="V20">20&#160;</span>P'ilato were ahendzazho ni kumurichiza Jesu, kwa vizho akijaribu kunena na ro kundi ra at'u kaheri,   <span class="verse" id="V21">21&#160;</span>ela o hatha makithuwa o wa, “Musulubishe! Musulubishe!”   <span class="verse" id="V22">22&#160;</span>P'ilato arihosikira vizho akiuza lwa hahu akiamba, “Asulubiwe kwa adzakosani kibomu? Nidzamulola na nikamona k'ana kosa ra hatha kukala ahukumiwe kwalagwa, kwa vizho ndalagiza apigwe vikotho na gonya arichizwe.”   <span class="verse" id="V23">23&#160;</span>Ela o at'u makikaza kamare kupiga mikululu na kuamba, asulubiwe. Na lola mwisho zo k'ululu zao zikishinda.   <span class="verse" id="V24">24&#160;</span>Kwa vizho P'ilato akimuhukumu kwalagwa ye Jesu here marizhokala manahendza.   <span class="verse" id="V25">25&#160;</span>Ndo akivugulirwa Baraba ariye were wafungwa kwa kuthinya bugwa na kwalaga, naye were nde mahendzaye avugulwe. Gonya P'ilato akimuhala Jesu na akimulazha kwao here marizhokala manamala.   </div><div class='s'>Jesu anasulubiwa </div> <div class='r'>Math'ayo 27:31-44; Mariko 15:21-32; Johana 19:17-27  </div><div class='p'> <span class="verse" id="V26">26&#160;</span>Kwa vizho o shikari a Kirumi makimuhala Jesu machenda naye mende makamwalage. Bai marihokala makwendani makithungana mut'u aifwaye Simoni Muk'irene. Mut'u yuyu were anangira mo mudzini kula mashambani. O shikari marihomona mamugwira na makimuhika wo musalaba kithuroni, autsukule, kuno Jesu a mbere ye a nyuma.   </div><div class='p'> <span class="verse" id="V27">27&#160;</span>Kidza ngororoki bomu ya at'u yakala inamuthuwa Jesu nyuma-nyuma. Kahi za ii ngororoki mwere muna anaache mariokala manapiga k'ululu na kurira kwa ut'u wa go garigokala ganamukalira Jesu.   <span class="verse" id="V28">28&#160;</span>Jesu arihoona vizho waagalukira o anaache na akiambira, “H'enwi ano m'ama a Jerusalemu, at'u ninwi musirireni kwa ut'u wa kunishikithikira mimi, ela dziririreni ninwi enye hamwenga na ana enu.   <span class="verse" id="V29">29&#160;</span><a href="#FN6" class="notemark"><span class="popup">23:29 21:23</span></a>Kwani lolani siku za thabu zinadza ambaho at'u mandaamba, ‘Baha ao anaache mario ni t'asa, baha ao mario k'amazhalire ahoho, hedu hatha kuamwisa ana!’   <span class="verse" id="V30">30&#160;</span><a href="#FN7" class="notemark"><span class="popup">23:30 Hose 10:8; Ugun 6:16</span></a>Gonya mandanena na mirima na mayambe, ‘Nwi mirima h'aya fugwerereni!’ Na zho virima vithithe-vithithe mandazhambira, ‘Hedu hufinikireni!’   <span class="verse" id="V31">31&#160;</span><a href="#FN8" class="notemark"><span class="popup">23:31 1 P'et 4:17</span></a>Kwani ikikala at'u manadima kuhenda maut'u gaga kwa muhi mwitsi vidze makivihenda kwa muhi mufu vindakaladze?”   </div><div class='p'> <span class="verse" id="V32">32&#160;</span>Kidza were hana ahendi a mai airi, bai aa nao mathongozhwa hamwenga na Jesu kwendalagwa.   <span class="verse" id="V33">33&#160;</span><a href="#FN9" class="notemark"><span class="popup">23:33 Isa 53:12</span></a>Ndoo vivii, hatha hat'u haifwaho Ribeshe ra Kitswa, bai haho makimusulubisha Jesu. Naye wasulubiwa hamwenga na ahendi a mai airi, mumwenga mukono wa kurya, na mungine mukono wa kumots'o. [   <span class="verse" id="V34">34&#160;</span><a href="#FN10" class="notemark"><span class="popup">23:34 Zabu 22:18; Math' 5:44; Luk 6:28; Mahe 7:60</span></a>Ndo Jesu akiamba, “Baba asamehe! Mana k'amamanya ro mahendaro.”] O shikari makizigazha zo nguwo za Jesu. Nao mahenda vivi kwa kuhenda kuzipigira k'ura.   <span class="verse" id="V35">35&#160;</span><a href="#FN11" class="notemark"><span class="popup">23:35-39 Zabu 22:7; 109:35</span></a>Na o at'u makikala ma haho manavilolera zho vikalazho, kuno ko o vilongozi a Kiyahudi makikala manamusholera Jesu na kuamba, “H'aya k'aokola angine, vivi be ni adziokole mwenye kala nde iye Masihi jeri ariyetsagulwa ni Mulungu.”   </div><div class='p'> <span class="verse" id="V36">36&#160;</span><a href="#FN12" class="notemark"><span class="popup">23:36 Zabu 69:21</span></a>Na o shikari nao makihenda dza vizho zhenye mamuv̱udhya Jesu, kwani mamuthuwa hehi na makimup'a siki,   <span class="verse" id="V37">37&#160;</span><a href="#FN13" class="notemark"><span class="popup">23:37-38 Math' 27:11</span></a>makimwamba, “H'aya dziokole mwenye kala u muthawali wa Ayahudi jeri!”   </div><div class='p'> <span class="verse" id="V38">38&#160;</span>Kidza ho dzulu za kitswache hakotw'a kibao kirichokala chaorwa maneno gaga: <span class='sc'>Yuyu Nde Muthawali Wa Ayahudi.</span>   </div><div class='p'> <span class="verse" id="V39">39&#160;</span>Vikara mumwenga kahi za o ahendi a mai ariyekala adzanganywa haho, wamusholera Jesu akimwamba, “Vidze we siwe ye Masihi bule? H'aya dziokole mwenye gonya ufuokole naswi!”   </div><div class='p'> <span class="verse" id="V40">40&#160;</span>Ye mungine ye arihosikira vizho akimudumulira ye mwandziwe akiamba, “We fuambe kumwogoha Mulungu bule? Siswi hosini ahahu fwahukumiwa vimwenga.   <span class="verse" id="V41">41&#160;</span>Na bai siswi zho furizhohukumiwa ni karakara, kwani zho fuhendwazho be vinalengana na go mai furigogahenda, ela yuyu be k'ahendere rii rorosi.”   <span class="verse" id="V42">42&#160;</span>Gonya akimwamba Jesu, “Nikumbukira bai Jesu, undihokudza kahi za uthawaliwo!”   <span class="verse" id="V43">43&#160;</span><a href="#FN14" class="notemark"><span class="popup">23:43 2 Akor 12:3</span></a>Jesu akimudzigidzya akiamba, “Nakwambira ujeri wenye, vivi rero kare fundakwenda hosini p'ehoni.”   </div><div class='s'>Jesu anamarigizika </div> <div class='r'>Math'ayo 27:45-56; Mariko 15:33-41; Johana 19:28-30  </div><div class='p'> <span class="verse" id="V44">44&#160;</span><a href="#FN15" class="notemark"><span class="popup">23:44-45 Amo 8:9</span></a>Ganakala gago were ni saa t'andahu, bai ts'i yosi yagit'ana kiza muhadhi saa chenda,   <span class="verse" id="V45">45&#160;</span>mana ro dzuwa raricha kuala na yo p'azia ya nguwo kahi za ro Hekalu ikitharuka h'waa p'ande mbiri.   <span class="verse" id="V46">46&#160;</span><a href="#FN16" class="notemark"><span class="popup">23:46 Zabu 31:5; Mahe 7:59</span></a>Gonya Jesu akipiga k'ululu akiamba, “Baba, yo roho yangu ninayika mikononi mwako.” Naye ko kugonya kunena vizho thu, akimarigizika kare.   <span class="verse" id="V47">47&#160;</span><a href="#FN17" class="notemark"><span class="popup">23:47 K'ana makosa: Math' 27:19; Mahe 3:14; 7:52; 22:14</span></a>Bai ye mubomu wa shikari arihoona vizho virizho were vidzahendeka wamulika Mulungu na akiamba, “Ni jeri mut'u yuyu were k'ana makosa gogosi.”   <span class="verse" id="V48">48&#160;</span>Vikara ro kundi ra at'u mario were madzirelolera zho vikalazho marihoona go maut'u gago gakihendeka, mauya midzini kwao kuno manathukusa vitswa zhao kwa kushikithika.   <span class="verse" id="V49">49&#160;</span><a href="#FN18" class="notemark"><span class="popup">23:49 8:2-3; Zabu 38:11</span></a>Na o at'u mario were ni asena a Jesu, ambao angine were ni aryahu anaache mariokala madzamuthuwa Jesu kula Galilaya, maima kure vichache na makilolera maut'u gaga.   </div><div class='s'>Kuzikwa kwa Jesu </div> <div class='r'>Math'ayo 27:57-61; Mariko 15:42-47; Johana 19:38-42  </div><div class='p'> <span class="verse" id="V50">50-51&#160;</span>Vikara kwereko na mut'u mumwenga ariyeifwa Josefu naye were anambola mudzi mumwenga wa Ayahudi uifwao Arimath'ea. Iye were ni mut'u mudzo kidza ni muhachi, na were anauthariza uthawali wa Mulungu. Idzaho were ni mumwenga waho kahi za ro Baraza ra athumia, iye k'aaungire mukono kahi za gago marigogahenda.   <span class="verse" id="V52">52&#160;</span>Bai wakwenda hatha kwa P'ilato na achendaumala mwiri wa Jesu akauzike.   <span class="verse" id="V53">53&#160;</span>Arihoruhusiwa wakwendamuthinya akimulinga-linga ts'andza ya kitani, na achendamwika kahi za mbira iriyohenda kutsongwa iweni. Mbira ii were k'aidzahumirwa bule.   <span class="verse" id="V54">54&#160;</span>Ganakala gago were ni siku ya Mathayarisho, mana siku ya Sabato were i hehi na kwangira.   <span class="verse" id="V55">55&#160;</span><a href="#FN19" class="notemark"><span class="popup">23:55-56 8:2-3</span></a>Na aryahu anaache mariokala mamuthuwa Jesu hangu Galilaya, makwenda na Josefu na machendayona yo mbira na makiona viryahu mwiriwe urizhoikwa.   <span class="verse" id="V56">56&#160;</span><a href="#FN20" class="notemark"><span class="popup">23:56 Kumbo 20:10</span></a>Ndo makiuya midzini kwao na machendathayarisha mavumba na marashi ga kudzaumwagira mwiri wa Jesu. Na irihofika siku ya Sabato makioya here Sheria iambazho.   </div><ul class='tnav'>
<li><a href='index.htm'>Luka</a></li>
<li><a href='LUK22.htm'>&lt;</a></li>
<li><a href='LUK.htm'>23</a></li>
<li><a href='LUK24.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V2">23:2</a>
<span class="xo">23:2 </span><span class="xt">20:20-26</span></p>
<p class="x" id="FN2"><span class="notemark"></span><a class="notebackref" href="#V7">23:7</a>
<span class="xo">23:7 </span><span class="xt">3:1</span></p>
<p class="x" id="FN3"><span class="notemark"></span><a class="notebackref" href="#V8">23:8</a>
<span class="xo">23:8 </span><span class="xt">9:9</span></p>
<p class="x" id="FN4"><span class="notemark"></span><a class="notebackref" href="#V11">23:11</a>
<span class="xo">23:11 </span><span class="xt">Math' 27:28; Mar 15:17; Joh 19:2</span></p>
<p class="x" id="FN5"><span class="notemark"></span><a class="notebackref" href="#V18">23:18</a>
<span class="xo">23:18-25 </span><span class="xt">Mahe 3:13-14</span></p>
<p class="x" id="FN6"><span class="notemark"></span><a class="notebackref" href="#V29">23:29</a>
<span class="xo">23:29 </span><span class="xt">21:23</span></p>
<p class="x" id="FN7"><span class="notemark"></span><a class="notebackref" href="#V30">23:30</a>
<span class="xo">23:30 </span><span class="xt">Hose 10:8; Ugun 6:16</span></p>
<p class="x" id="FN8"><span class="notemark"></span><a class="notebackref" href="#V31">23:31</a>
<span class="xo">23:31 </span><span class="xt">1 P'et 4:17</span></p>
<p class="x" id="FN9"><span class="notemark"></span><a class="notebackref" href="#V33">23:33</a>
<span class="xo">23:33 </span><span class="xt">Isa 53:12</span></p>
<p class="x" id="FN10"><span class="notemark"></span><a class="notebackref" href="#V34">23:34</a>
<span class="xo">23:34 </span><span class="xt">Zabu 22:18; Math' 5:44; Luk 6:28; Mahe 7:60</span></p>
<p class="x" id="FN11"><span class="notemark"></span><a class="notebackref" href="#V35">23:35</a>
<span class="xo">23:35-39 </span><span class="xt">Zabu 22:7; 109:35</span></p>
<p class="x" id="FN12"><span class="notemark"></span><a class="notebackref" href="#V36">23:36</a>
<span class="xo">23:36 </span><span class="xt">Zabu 69:21</span></p>
<p class="x" id="FN13"><span class="notemark"></span><a class="notebackref" href="#V37">23:37</a>
<span class="xo">23:37-38 </span><span class="xt">Math' 27:11</span></p>
<p class="x" id="FN14"><span class="notemark"></span><a class="notebackref" href="#V43">23:43</a>
<span class="xo">23:43 </span><span class="xt">2 Akor 12:3</span></p>
<p class="x" id="FN15"><span class="notemark"></span><a class="notebackref" href="#V44">23:44</a>
<span class="xo">23:44-45 </span><span class="xt">Amo 8:9</span></p>
<p class="x" id="FN16"><span class="notemark"></span><a class="notebackref" href="#V46">23:46</a>
<span class="xo">23:46 </span><span class="xt">Zabu 31:5; Mahe 7:59</span></p>
<p class="f" id="FN17"><span class="notemark"></span><a class="notebackref" href="#V47">23:47</a>
<span class="fr">23:47 </span><span class="ft">K'ana makosa: Math' 27:19; Mahe 3:14; 7:52; 22:14</span></p>
<p class="x" id="FN18"><span class="notemark"></span><a class="notebackref" href="#V49">23:49</a>
<span class="xo">23:49 </span><span class="xt">8:2-3; Zabu 38:11</span></p>
<p class="x" id="FN19"><span class="notemark"></span><a class="notebackref" href="#V55">23:55</a>
<span class="xo">23:55-56 </span><span class="xt">8:2-3</span></p>
<p class="x" id="FN20"><span class="notemark"></span><a class="notebackref" href="#V56">23:56</a>
<span class="xo">23:56 </span><span class="xt">Kumbo 20:10</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

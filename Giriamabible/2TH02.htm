<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 2 Ath'esalonike 2</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 Ath'esalonike</a></li>
<li><a href='2TH01.htm'>&lt;</a></li>
<li><a href='2TH.htm'>2</a></li>
<li><a href='2TH03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>Maut'u gandigohendeka kabila kuuya kwa Bwana Jesu </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">2:1-2 1 Ath'es 4:15-17; 5:1-2</span></a>Vikara dzulu za kuuya kwa Bwana wehu Jesu Masihi haha urumwenguni, na viryahu fundizhokundzumanywa hamwenga kumutsangira, funamala fumwambe vivi ndugu:   <span class="verse" id="V2">2&#160;</span><a href="#FN2" class="notemark"><span class="popup">2:2 2:15</span></a>Kuna at'u mario manaamba kukala iryahu siku andiyokudza Bwana, yafika kare. Bai hatha makaamba kukala Roho waanyesa, hedu mazhambirwa ni mut'u, hedu mavishoma kahi za baruwa kula kwehu, kidza siakuluhireni. Masimubabaishe na kumwangiza wasiwasi wa bule.   <span class="verse" id="V3">3&#160;</span><a href="#FN3" class="notemark"><span class="popup">2:3 1 T'imo 4:1; 1 Joh 2:18</span></a>Musikengwe bule, iyo siku ya kudza Bwana k'aindafika muhaka wakathi at'u mandihomukahala Mulungu zhomu, na yuyahu Mubandi wa Sheria za Mulungu, iye mwana wa wangamiki ang'azwe lwazu-lwazu.   <span class="verse" id="V4">4&#160;</span><a href="#FN4" class="notemark"><span class="popup">2:4 Izik 28:2; Dani 11:36; Ugun 13:5-6</span></a>Bai andihokudza yuyu Mubandi wa Sheria, andapinga kila kit'u kiifwacho mulungu, hedu kivoywacho ni anadamu. Andadzika dzulu ya zhosi na ende kahi za ro Hekalu ra Mulungu, akadzitangaze kukala iye nde Mulungu.   </div><div class='p'> <span class="verse" id="V5">5&#160;</span>Maut'u gaga namwambiriza kare wakathi nirihokala hamwenga nanwi, hedu mudzasahau?   <span class="verse" id="V6">6&#160;</span>Kiryahu kitumacho hatha k'adzadza ye Mubandi wa Sheria, ni kwamba uryahu wakathiwe wa kudza k'audzafika bule. Na vivi munavimanya pia.   <span class="verse" id="V7">7&#160;</span>Kwani ye mubandi wa sheria za Mulungu be vivi anahenda kazi kare kisiri-siri, na andaenderera vizho muhaka yuyahu ariye nde adziyemuzulia auswe.   <span class="verse" id="V8">8&#160;</span><a href="#FN5" class="notemark"><span class="popup">2:8 Isa 11:4; Ugun 19:15</span></a>Bai andihokala adzauswa, iye Mubandi wa Sheria andaonyeswa lwazu. Badaye Bwana Jesu andahenda kusoha thu naye vikale vidzamutoka, na andazinonga nonga zo nguvuze kwa iyo nguma ya kuko kudzakwe.   <span class="verse" id="V9">9&#160;</span><a href="#FN6" class="notemark"><span class="popup">2:9 Math' 24:24; Ugun 13:11-13</span></a>Vikara kabila k'adzanongwa-nongwa yuyu Mubandi wa Sheria, andahumira nguvu za Shethani kuhendera miujiza na maut'u ga kwangalaza-ngalaza ga ulongo.   <span class="verse" id="V10">10&#160;</span>Naye andahumira uthiriri wa kila samupuli kuakenga aryahu at'u mario makwendani kahi za kifwa cha kare na kare. At'u aa manakahala kuukuluhira uwo ujeri wa Jesu Masihi uriwo ndiwo ungawoaokola.   <span class="verse" id="V11">11&#160;</span><a href="#FN7" class="notemark"><span class="popup">2:11 2 T'imo 4:4</span></a>Vikara kwa kukala manaukahala uwo ujeri wa Jesu Masihi, Mulungu andaahendya mangamizwe v̱uv̱a na makengwe ni yuyu Mubandi wa Sheria.   <span class="verse" id="V12">12&#160;</span><a href="#FN8" class="notemark"><span class="popup">2:12 1:6-8</span></a>Kwa ut'u uwo, aryahu mario manatsamirwa ni uthiriri na k'amendzi kuukuluhira ujeri wa Jesu Masihi, mandahukumiwa.   </div><div class='s'>Fungani nguwo ziume </div> <div class='p'> <span class="verse" id="V13">13&#160;</span><a href="#FN9" class="notemark"><span class="popup">2:13 1:3</span></a>Ela siswi k'afuna budhi kumushukuru Mulungu kila wakathi kwa ut'u wenu ndugu zangu muhendzwao ni Bwana, mana iye wamutsagula hangu chaho.<a href="#FN10" class="notemark">*<span class="popup">2:13 Haha mana nyingine ya Kiyunani inaamba, ‘here at'u a kwandza a kumukuluhira.’</span></a> Wamutsagula ili amwakole kwa kuhendywa aeri ni iye Roho Mweri na kwa kuukuluhira ujeri wa Jesu Masihi.   <span class="verse" id="V14">14&#160;</span><a href="#FN11" class="notemark"><span class="popup">2:14 1 Ath'es 5:9</span></a>Mulungu wamwiha kukirira na uwo Uv̱oro Udzo furiwomwambiriza, ili mukale na fungu kahi za iyo nguma ya Bwana wehu Jesu Masihi.   <span class="verse" id="V15">15&#160;</span><a href="#FN12" class="notemark"><span class="popup">2:15 3:6; 1 Akor 11:2</span></a>Kwa vizho ndugu zangu, fungani nguwo ziume, na mugagwire kuuma garyahu furigomufundisha na mulomo na garyahu furigohenda kumwandhikira baruwani.   </div><div class='p'> <span class="verse" id="V16">16&#160;</span><a href="#FN13" class="notemark"><span class="popup">2:16 1 Ath'es 1:4</span></a>Baba Mulungu wafuhendza sana na kukirira na zizo mbazize, akifufariji na akifuhendya fukale na th'amaa ya kare na kare. Bai, iye hamwenga na Bwana wehu Jesu Masihi mwenye   <span class="verse" id="V17">17&#160;</span>namamufariji na mamup'e nguvu kahi za gosini mundigonena na mundigohenda.   </div><ul class='tnav'>
<li><a href='index.htm'>2 Ath'esalonike</a></li>
<li><a href='2TH01.htm'>&lt;</a></li>
<li><a href='2TH.htm'>2</a></li>
<li><a href='2TH03.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">2:1</a>
<span class="xo">2:1-2 </span><span class="xt">1 Ath'es 4:15-17; 5:1-2</span></p>
<p class="x" id="FN2"><span class="notemark"></span><a class="notebackref" href="#V2">2:2</a>
<span class="xo">2:2 </span><span class="xt">2:15</span></p>
<p class="x" id="FN3"><span class="notemark"></span><a class="notebackref" href="#V3">2:3</a>
<span class="xo">2:3 </span><span class="xt">1 T'imo 4:1; 1 Joh 2:18</span></p>
<p class="x" id="FN4"><span class="notemark"></span><a class="notebackref" href="#V4">2:4</a>
<span class="xo">2:4 </span><span class="xt">Izik 28:2; Dani 11:36; Ugun 13:5-6</span></p>
<p class="x" id="FN5"><span class="notemark"></span><a class="notebackref" href="#V8">2:8</a>
<span class="xo">2:8 </span><span class="xt">Isa 11:4; Ugun 19:15</span></p>
<p class="x" id="FN6"><span class="notemark"></span><a class="notebackref" href="#V9">2:9</a>
<span class="xo">2:9 </span><span class="xt">Math' 24:24; Ugun 13:11-13</span></p>
<p class="x" id="FN7"><span class="notemark"></span><a class="notebackref" href="#V11">2:11</a>
<span class="xo">2:11 </span><span class="xt">2 T'imo 4:4</span></p>
<p class="x" id="FN8"><span class="notemark"></span><a class="notebackref" href="#V12">2:12</a>
<span class="xo">2:12 </span><span class="xt">1:6-8</span></p>
<p class="x" id="FN9"><span class="notemark"></span><a class="notebackref" href="#V13">2:13</a>
<span class="xo">2:13 </span><span class="xt">1:3</span></p>
<p class="f" id="FN10"><span class="notemark">*</span><a class="notebackref" href="#V13">2:13</a>
<span class="fr">2:13 </span><span class="ft">Haha mana nyingine ya Kiyunani inaamba, ‘here at'u a kwandza a kumukuluhira.’</span></p>
<p class="x" id="FN11"><span class="notemark"></span><a class="notebackref" href="#V14">2:14</a>
<span class="xo">2:14 </span><span class="xt">1 Ath'es 5:9</span></p>
<p class="x" id="FN12"><span class="notemark"></span><a class="notebackref" href="#V15">2:15</a>
<span class="xo">2:15 </span><span class="xt">3:6; 1 Akor 11:2</span></p>
<p class="x" id="FN13"><span class="notemark"></span><a class="notebackref" href="#V16">2:16</a>
<span class="xo">2:16 </span><span class="xt">1 Ath'es 1:4</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

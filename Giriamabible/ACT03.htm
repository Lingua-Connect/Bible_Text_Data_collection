<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Mahendo 3</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Mahendo</a></li>
<li><a href='ACT02.htm'>&lt;</a></li>
<li><a href='ACT.htm'>3</a></li>
<li><a href='ACT04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>P'et'ero na Johana manahoza kidende </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">3:1 10:3, 9, 30</span></a>Siku mwenga P'et'ero na Johana makala makwendani ko Hekaluni kwa mavoyo ga saa chenda za mutsana.   <span class="verse" id="V2">2&#160;</span><a href="#FN2" class="notemark"><span class="popup">3:2 14:8</span></a>Wakathi uwo mwanamulume mumwenga ariyekala wazhalwa kidende were anatsukulwa. Kila siku, at'u were makamuhala na makadzamwika kahi za muv̱irya mumwenga wa ro Hekalu uifwao “Muv̱irya Mudzo,” ili avoye-voye p'esa kula kwa o at'u mangirao mo Hekaluni.   <span class="verse" id="V3">3&#160;</span>Mut'u yuyu arihoaona o ani P'et'ero manangira mumo Hekaluni, waavoya p'esa.   <span class="verse" id="V4">4&#160;</span>Vikara P'et'ero na Johana marihoona vizho makimuthema dzitso ye mut'u, gonya P'et'ero akimwamba, “Hulolet'o hedu!”   <span class="verse" id="V5">5&#160;</span>Iye mwanamulume akialola kuno th'amaaye ni kupata chochosi kula kwao.   </div><div class='p'> <span class="verse" id="V6">6&#160;</span>Ela P'et'ero akiamba, “Mimi sina fedha hedu dhahabu, ela nindakup'a cho niricho nacho vivi kare. H'aya, kahi za dzina ra Jesu Masihi wa Nazareth'i, ungarara wanende!”   <span class="verse" id="V7">7&#160;</span>P'et'ero akimugwira wo mukonowe wa kurya na akimwaviza kuungarara, na lola haho henye zo nyayoze na nguyuze zikipata nguvu.   <span class="verse" id="V8">8&#160;</span><a href="#FN3" class="notemark"><span class="popup">3:8 14:10; Joh 5:14</span></a>Mut'u iye wahenda ngh'o, na akiungarara na akikwatya kwanenda, bai achangira mumo Hekaluni hamwenga nao, kuno ananenda na kuthuluka-thuluka kumulika Mulungu.   <span class="verse" id="V9">9&#160;</span>Bai o at'u osini marihomona ananenda na kumulika Mulungu,   <span class="verse" id="V10">10&#160;</span>mamumanya kukala yuyu nde yuyahu ariyekala akikelesi na kuvoya-voya kahi za wo muv̱irya uifwao “Mudzo.” Bai marihoona vizho mamaka zhomu na machangalazwa ni gago garigokala gadzamukalira.   </div><div class='s'>P'et'ero anahubiri kahi za Hekalu </div> <div class='p'> <span class="verse" id="V11">11&#160;</span><a href="#FN4" class="notemark"><span class="popup">3:11 5:12; Joh 10:23</span></a>Vikara yuyahu mut'u arihokala anaagwira kisena o ani P'et'ero na Johana, o at'u osini mangalala na machenda malo genye muhaka haho marihokala o ani P'et'ero, naho were ni hat'u henye baraza riifwaro “Baraza ra Selemani.”   <span class="verse" id="V12">12&#160;</span>Bai P'et'ero kuona vizho, akiambira o at'u akiamba, “H'enwi Aiziraeli andzangu, mbona ut'u uno unamumasha? Kwanoni munahulolat'o here kwamba fudzamuhendya yuyu mut'u anende kwa nguvu zehu hedu ueri wehu enye?   <span class="verse" id="V13">13&#160;</span><a href="#FN5" class="notemark"><span class="popup">3:13 2:33; 7:32; Kumbo 3:6, 15; Luk 23:13-23</span></a>K'amuona h'e, iye Mulungu wa ani Burahemu, Isaka na Jakobu, na akare ehu angine, bai adzamup'a nguma muhumikiwe Jesu ariye mwamuhala na mukimulazha kwa at'u alagwe na mukimukahala mbere za luwali P'ilato, idzaho iye P'ilato were adzaona baha amuriche huru ende.   <span class="verse" id="V14">14&#160;</span>Mwamukahala ye mueri na muhachi na mukimwamba P'ilato amuvugulire ye mwalagi.   <span class="verse" id="V15">15&#160;</span><a href="#FN6" class="notemark"><span class="popup">3:15 2:23-24; 4:10; 5:30-31; 10:39-40; 13:30; 17:31; Aebu 2:10</span></a>Kwa vizho mukimwalaga iye ariye nde mwandzo wa uzima, ela ko Mulungu akimufufula. Naswi bai fu mashahidhi a ut'u uu.   <span class="verse" id="V16">16&#160;</span><a href="#FN7" class="notemark"><span class="popup">3:16 Math' 9:22</span></a>Bai kukirira kwa kuluhiro kahi za dzina ra Jesu, be yuyu mut'u mumonaye na muriyemunamumanya, adzahendwa apate nguvu. Ut'u uu wa kuhozwa kamare kwa mut'u yuyu here muwonazho nyosi na matso, be udzakala kwa dzina ra Jesu na ro kuluhiro ridzaro kukirira kwakwe.   </div><div class='p'> <span class="verse" id="V17">17&#160;</span><a href="#FN8" class="notemark"><span class="popup">3:17 Luk 23:34; 1 T'imo 1:13</span></a>“Vikara ndugu zangu, namanya kukala ninwi na o vilongozi enu mwamuhendera Jesu ut'u uwo kwa kutsamanya.   <span class="verse" id="V18">18&#160;</span><a href="#FN9" class="notemark"><span class="popup">3:18 5:42; Luk 24:27, 44-46</span></a>Ela bai garyahu maut'u arigogahubiri ye Mulungu ho kapindi kukirira na makanwa ga manabii a kwakwe osi, kwamba ye Masihi suthi were apate thabu, bai ye Mulungu wagathimiza kahi za ngira ii.   <span class="verse" id="V19">19&#160;</span><a href="#FN10" class="notemark"><span class="popup">3:19 2:38</span></a>Kwa vizho bai, thubuni mumuuyire Mulungu, ili afute makosa genu.   <span class="verse" id="V20">20&#160;</span>Kusudhi gadze makathi ga nguvu za kiroho kula kwa Bwana na ili amuhume Jesu ambaye nde ye Masihi ariye wamutsagulira ninwi ho kapindi.   <span class="verse" id="V21">21&#160;</span>Bai iye suthi akale ko mulunguni muhaka ufike uryahu wakathi wa maut'u gosi kuhendywa masha, here Mulungu arizholaga ho kapindi kukirira na manabii a kwakwe aeri.   <span class="verse" id="V22">22&#160;</span><a href="#FN11" class="notemark"><span class="popup">3:22-23 Alaw 23:29; Kumbu 18:15, 19; Mahe 7:37</span></a>Mana Musa waamba, ‘Ye Bwana Mulungu wenu andamwanulira nabii dza mimi kula kahi za o at'u enu enye, nanwi bai suthi musikire kila kit'u andichomwambira.   <span class="verse" id="V23">23&#160;</span>Mut'u yoyosi ariye k'andamusikira nabii yuyu bai andathengwa na o at'u a Mulungu na anongwe-nongwe kamare.’   </div><div class='p'> <span class="verse" id="V24">24&#160;</span><a href="#FN12" class="notemark"><span class="popup">3:24 3:18</span></a>“Na jeri wenye, Samueli na manabii angine osi mariomuthangulia na mariomuthuwiriza, manena dzulu za siku zizi hurizo.   <span class="verse" id="V25">25&#160;</span><a href="#FN13" class="notemark"><span class="popup">3:25 Mwan 12:3; 26:4; Agal 3:8, 16</span></a>Bai zizo ahadi za Mulungu arizozika kukirira na o manabiie be ni zenu ninwi, na kidza muna muthalo kahi za cho kilagane arichochika ye Mulungu na o akare enu. Iye Mulungu wamwamba Burahemu vivi, ‘Kukirira na lukolo lwa kwako at'u a makabila gosi haha urumwenguni mandahaswa.’   <span class="verse" id="V26">26&#160;</span><a href="#FN14" class="notemark"><span class="popup">3:26 13:46; 18:6; Arum 1:16</span></a>Ndosa Mulungu arihomutsagula muhumikiwe, wamuhuma kwenu kwandza ili adze amuhase kwa kumugaluza kila mumwenga wenu kula kahi za uwiwe.”   </div><ul class='tnav'>
<li><a href='index.htm'>Mahendo</a></li>
<li><a href='ACT02.htm'>&lt;</a></li>
<li><a href='ACT.htm'>3</a></li>
<li><a href='ACT04.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">3:1</a>
<span class="xo">3:1 </span><span class="xt">10:3, 9, 30</span></p>
<p class="x" id="FN2"><span class="notemark"></span><a class="notebackref" href="#V2">3:2</a>
<span class="xo">3:2 </span><span class="xt">14:8</span></p>
<p class="x" id="FN3"><span class="notemark"></span><a class="notebackref" href="#V8">3:8</a>
<span class="xo">3:8 </span><span class="xt">14:10; Joh 5:14</span></p>
<p class="x" id="FN4"><span class="notemark"></span><a class="notebackref" href="#V11">3:11</a>
<span class="xo">3:11 </span><span class="xt">5:12; Joh 10:23</span></p>
<p class="x" id="FN5"><span class="notemark"></span><a class="notebackref" href="#V13">3:13</a>
<span class="xo">3:13 </span><span class="xt">2:33; 7:32; Kumbo 3:6, 15; Luk 23:13-23</span></p>
<p class="x" id="FN6"><span class="notemark"></span><a class="notebackref" href="#V15">3:15</a>
<span class="xo">3:15 </span><span class="xt">2:23-24; 4:10; 5:30-31; 10:39-40; 13:30; 17:31; Aebu 2:10</span></p>
<p class="x" id="FN7"><span class="notemark"></span><a class="notebackref" href="#V16">3:16</a>
<span class="xo">3:16 </span><span class="xt">Math' 9:22</span></p>
<p class="x" id="FN8"><span class="notemark"></span><a class="notebackref" href="#V17">3:17</a>
<span class="xo">3:17 </span><span class="xt">Luk 23:34; 1 T'imo 1:13</span></p>
<p class="x" id="FN9"><span class="notemark"></span><a class="notebackref" href="#V18">3:18</a>
<span class="xo">3:18 </span><span class="xt">5:42; Luk 24:27, 44-46</span></p>
<p class="x" id="FN10"><span class="notemark"></span><a class="notebackref" href="#V19">3:19</a>
<span class="xo">3:19 </span><span class="xt">2:38</span></p>
<p class="x" id="FN11"><span class="notemark"></span><a class="notebackref" href="#V22">3:22</a>
<span class="xo">3:22-23 </span><span class="xt">Alaw 23:29; Kumbu 18:15, 19; Mahe 7:37</span></p>
<p class="x" id="FN12"><span class="notemark"></span><a class="notebackref" href="#V24">3:24</a>
<span class="xo">3:24 </span><span class="xt">3:18</span></p>
<p class="x" id="FN13"><span class="notemark"></span><a class="notebackref" href="#V25">3:25</a>
<span class="xo">3:25 </span><span class="xt">Mwan 12:3; 26:4; Agal 3:8, 16</span></p>
<p class="x" id="FN14"><span class="notemark"></span><a class="notebackref" href="#V26">3:26</a>
<span class="xo">3:26 </span><span class="xt">13:46; 18:6; Arum 1:16</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

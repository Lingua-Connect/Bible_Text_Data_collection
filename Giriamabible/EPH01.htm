<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Aefeso 1</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Aefeso</a></li>
<li><a href='GAL06.htm'>&lt;</a></li>
<li><a href='EPH.htm'>1</a></li>
<li><a href='EPH02.htm'>&gt;</a></li>
</ul>
<div class="main">
 <div class='mt2'>Baruwa ya P'aulo kwa  </div><div class='mt'>AEFESO  </div><div class='is'>Uthongodhyeri  </div><div class='ip'>Baruwa ii ya Aefeso yandhikwa ni P'aulo wakathi arihokala a jela kuko Rumi mwaka wa 60 bada ya kuzhalwa kwa Jesu (3:1). Kahi za charoche cha hahu cha kwendahubiri, P'aulo wakala Efeso zaidhi ya miaka miri na akiandzisha kanisa kuko (Mahendo 19:1-20). Na wakathi uwo vizho ndiwo ariwoora baruwa ya Akolosai na ya Filemoni. Baruwa ii ya Aefeso yahirikwa na mukono ni Tukiko (6:21-22).  </div><div class='ip'>Efeso were ni mudzi mubomu kahi za uthawali wa Kirumi na kidza were ni mudzi mubomu kibiashara. Mudzi uwo were una Ayahudi anji.  </div><div class='is'>Lengo ra baruwa ii  </div><div class='ip'>Baruwa ii inahusu mupango wa Mulungu wa kuaokola anadamu. P'aulo anaakumbukiza Amasihia a Efeso kukala Masihi wafwa musalabani ili ahukombole (1:7-8) na Mulungu wamufufula na akeresi mukono wa kurya wa Mulungu. Kwa vizho mut'u akimukuluhira Jesu anaokolwa.  </div><div class='ip'>Jesu Masihi waagwizanya Amasihia Ayahudi na Amasihia mario si Ayahudi kwa kukibanda-banda chambaza cha uhadhui wao (2:14).  </div><div class='ip'>Kuna Bwana mumwenga, Roho mumwenga, na Mulungu mumwenga, ariye nde Baba wa at'u osi (4:4, 5). Amasihia ni lazima makale kit'u kimwenga, ut'u uu ni muhimu sana kahi za baruwa ii (4:3).  </div><div class='ip'>P'aulo anaambira Aefeso kukala ao were manaishi kizani ela vivi manaishi mulangazani, kwa vizho maisha gao nigakale masha (4:17–5:20) na mulangaza wao uang'alire at'u (5:8, 9).  </div><div class='ip'>Kidza P'aulo ananena na Aefeso dzulu za mitoere ya madzumbani (5:21–6:9).  </div><div class='iot'>Maut'u garigo mumu  </div><div class='io'>Uvoro 1:1-2  </div><div class='io'>Kuhaswa kwa kiroho 1:3–3:21  </div><div class='io'>Maisha masha kahi za Masihi 4:1–6:20  </div><div class='io'>Maut'u ga mwisho-mwisho 6:21-24   
</div><div class='chapterlabel' id="V0"> 1</div><div class='s'>Uvoro </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">1:1 Muhumwi: Agal 1:1; Efeso: Mahe 18:19-21; 19:1</span></a>Mimi P'aulo niriyetsagulwa ni Mulungu nikale muhumwi wa Masihi Jesu, ninamwandhikira baruwa ii ninwi at'u a Mulungu murio kuko Efeso, at'u murio mu aaminifu kahi za kumuthuwa Masihi.   </div><div class='p'> <span class="verse" id="V2">2&#160;</span>Bai nema na dheri kula kwa Mulungu Babiyehu na Bwana Jesu Masihi navikale kwenu.   </div><div class='s'>P'aulo anamulika Mulungu kwa mupango wa wokolwi </div> <div class='p'> <span class="verse" id="V3">3&#160;</span><a href="#FN2" class="notemark"><span class="popup">1:3 2:6; 2 Akor 1:3</span></a>Naalikwe Mulungu babaye Bwana wehu Jesu Masihi, ariye kukirira kwa Masihi, wahup'a baraka za kiroho kuko mulunguni.   <span class="verse" id="V4">4&#160;</span><a href="#FN3" class="notemark"><span class="popup">1:4 5:27; Joh 15:16; 17:24; 2 Ath'es 2:13</span></a>Kwa mahendzo, Mulungu wahutsagula kabila urumwengu k'audzaumbwa, kwamba fukale aeri bila kaila kokosi mbereze.   <span class="verse" id="V5">5&#160;</span><a href="#FN4" class="notemark"><span class="popup">1:5 Joh 1:12</span></a>Mulungu wapanga kimbere kukala andafuhendya anae kukirira kwa Jesu Masihi. Waonat'o kukala ahende vivi kwa mahendzoge mwenye.   <span class="verse" id="V6">6&#160;</span><a href="#FN5" class="notemark"><span class="popup">1:6 Math' 3:17; Arum 5:2; Akol 1:13</span></a>Bai nahumulike kwa ut'u wa yo nema ya kwakwe ya nguma. Nema ii wahup'a bule kukirira kwa iye Mwanawe amuhendzaye zhomu.   <span class="verse" id="V7">7&#160;</span><a href="#FN6" class="notemark"><span class="popup">1:7 Kukombolwa: Akol 1:13-14; Milatso: Aefe 2:13 Arum 3:25-26; Akol 1:20; 1 Joh 5:7; Mbazi nyinji: Aefe 2:7</span></a>Kwani kukirira na iyo milatsoye, siswi fwakombolwa, yani fwasamehewa dambi zehu. Vivi zhakala kulengana na zizo mbazi za kwakwe nyinji.   <span class="verse" id="V8">8&#160;</span>Iye wafuonera mbazi zizo zisizo kipimo na akifup'a ulachu na marifa.   <span class="verse" id="V9">9&#160;</span><a href="#FN7" class="notemark"><span class="popup">1:9-10 1:22; Akol 1:16, 20</span></a>Mana Mulungu wafumanyisa mupangowe uriwokala k'aumanywa ni mut'u, naye waamua kuukamilisha kukirira kwa Masihi.   <span class="verse" id="V10">10&#160;</span>Bai mupango uwo were undathimizwa haho wakathi ukifika. Andazhika vit'u zhosi, zha mulunguni na ts'i, ts'ini za Masihi.   </div><div class='p'> <span class="verse" id="V11">11&#160;</span><a href="#FN8" class="notemark"><span class="popup">1:11 1:4; Arum 8:28-29</span></a>Mulungu akihenda ut'u, anauhenda karakara na mahendzo ga kwakwe. Bai siswi fwatsagulwa hukale at'u a Mulungu kukirira na Masihi karakara na arizhopanga Mulungu mwenye.   <span class="verse" id="V12">12&#160;</span>Mulungu wahenda vivi, ili siswi furio a kwandza kuhenda th'amaa na Masihi, humup'e nguma kwa ut'u wa ubomuwe.   <span class="verse" id="V13">13&#160;</span><a href="#FN9" class="notemark"><span class="popup">1:13 4:30; 2 Akor 1:22; Akol 1:5</span></a>Ninwi nanwi mwasikira neno ra ujeri, wo Uv̱oro Udzo wa kumuokola, mukimukuluhira Masihi. Vikara kwa kukala mwakuluhira, mwangizwa muv̱ano wa Roho Mweri, ariye iye ndiye ariyekala walagwa andakudza.   <span class="verse" id="V14">14&#160;</span><a href="#FN10" class="notemark"><span class="popup">1:14 2 Akor 1:22</span></a>Bai iye Roho Mweri ndiye rubuni ya yo ahadi yehu fundiyoipata wakathi uryahu Mulungu andihoakombola at'ue. Bai nafuyanule nguma ya Mulungu!   </div><div class='s'>P'aulo anaavoyera Aefeso maumanye ubomu wa Masihi </div> <div class='p'> <span class="verse" id="V15">15&#160;</span>Kwa kukala, nasikira dzulu za kuluhiro renu kahi za Bwana Jesu, na viryahu murizho munaahendza at'u a Mulungu,   <span class="verse" id="V16">16&#160;</span><a href="#FN11" class="notemark"><span class="popup">1:16 Akol 1:3</span></a>nami siricha kumulazhira muv̱era Mulungu kwa ut'u wenu, na kumukumbukira kahi za mavoyo.   <span class="verse" id="V17">17&#160;</span><a href="#FN12" class="notemark"><span class="popup">1:17 5:17; Ndhum 2:6; Akol 1:9-10</span></a>Ninamuvoyera kwamba ye Baba wa nguma, Mulungu wa Bwana wehu Jesu Masihi, amup'e ulachu wa kiroho. Kidza amup'e ugunulo, ili muenderere kumumanya iye zaidhi na zaidhi.   <span class="verse" id="V18">18&#160;</span><a href="#FN13" class="notemark"><span class="popup">1:18 4:4; Akol 1:12</span></a>Ninamuvoyera Mulungu amung'aze matso ga ndani ili mudime kukimanyat'o kiryahu kit'u mukitharizacho, kidza arichomuihira. Kit'u kiki ni uryahu uthajiri wa nguma ariwolaga kuap'a at'ue.   <span class="verse" id="V19">19&#160;</span><a href="#FN14" class="notemark"><span class="popup">1:19-20 2 Akor 13:4; Akol 2:12</span></a>Pia ninamuvoyera kwamba mudime kumanya viryahu wadimi wa kwakwe urizho mubomu zhomu. Wadimi uu unahenda kazi ndani yehu siswi furiomukuluhira, na u karakara na uryahu wadimi mubomu   <span class="verse" id="V20">20&#160;</span><a href="#FN15" class="notemark"><span class="popup">1:20 Mahe 2:33; Akol 3:1</span></a>ario Mulungu wamufufulira Masihi na kumwika luhande lwa mukono kurya wa kwakwe iye Mulungu, kuko mulunguni.   <span class="verse" id="V21">21&#160;</span><a href="#FN16" class="notemark"><span class="popup">1:21 6:12; Arum 8:38; Agal 4:8-9; Akol 1:13, 16, 20; 2:9-10, 15, 20</span></a>Haho ariho Masihi bai, a dzulu za uthawali wosi, na mamulaka gosi, na nguvu zosi, na athawali osi. Bai ana wadimi dzulu za kila kit'u kahi za urumwengu uu na hatha kahi za urumwengu udzawo.   <span class="verse" id="V22">22&#160;</span><a href="#FN17" class="notemark"><span class="popup">1:22 1:10; 4:15; 5:23; Zabu 8:6; Akol 1:18; 2:19</span></a>Mulungu wahala vit'u zhosini akizhika ts'ini za uthawali wa Masihi na akimwika akale kitswa cha kanisa.   <span class="verse" id="V23">23&#160;</span><a href="#FN18" class="notemark"><span class="popup">1:23 Ushirika here mwiri wa Masihi: 2:16; 4:1-16, 25; 5:30; 1 Akor 12:4-11, 27; Akol 2:19; Ushirika here at'u amwenga a Mulungu: 2:14, 18; 4:1-6; Akol 3:15; Kudzazwa ukamilifu wa Mulungu: 3:19; 4:10</span></a>Kanisa ndo mwiri wa Masihi, naro rinamukamilisha iye akamilishaye vit'u zhosi kahi za kila ngira.   </div><ul class='tnav'>
<li><a href='index.htm'>Aefeso</a></li>
<li><a href='GAL06.htm'>&lt;</a></li>
<li><a href='EPH.htm'>1</a></li>
<li><a href='EPH02.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark"></span><a class="notebackref" href="#V1">1:1</a>
<span class="fr">1:1 </span><span class="ft">Muhumwi: Agal 1:1; Efeso: Mahe 18:19-21; 19:1</span></p>
<p class="x" id="FN2"><span class="notemark"></span><a class="notebackref" href="#V3">1:3</a>
<span class="xo">1:3 </span><span class="xt">2:6; 2 Akor 1:3</span></p>
<p class="x" id="FN3"><span class="notemark"></span><a class="notebackref" href="#V4">1:4</a>
<span class="xo">1:4 </span><span class="xt">5:27; Joh 15:16; 17:24; 2 Ath'es 2:13</span></p>
<p class="x" id="FN4"><span class="notemark"></span><a class="notebackref" href="#V5">1:5</a>
<span class="xo">1:5 </span><span class="xt">Joh 1:12</span></p>
<p class="x" id="FN5"><span class="notemark"></span><a class="notebackref" href="#V6">1:6</a>
<span class="xo">1:6 </span><span class="xt">Math' 3:17; Arum 5:2; Akol 1:13</span></p>
<p class="f" id="FN6"><span class="notemark"></span><a class="notebackref" href="#V7">1:7</a>
<span class="fr">1:7 </span><span class="ft">Kukombolwa: Akol 1:13-14; Milatso: Aefe 2:13 Arum 3:25-26; Akol 1:20; 1 Joh 5:7; Mbazi nyinji: Aefe 2:7</span></p>
<p class="x" id="FN7"><span class="notemark"></span><a class="notebackref" href="#V9">1:9</a>
<span class="xo">1:9-10 </span><span class="xt">1:22; Akol 1:16, 20</span></p>
<p class="x" id="FN8"><span class="notemark"></span><a class="notebackref" href="#V11">1:11</a>
<span class="xo">1:11 </span><span class="xt">1:4; Arum 8:28-29</span></p>
<p class="x" id="FN9"><span class="notemark"></span><a class="notebackref" href="#V13">1:13</a>
<span class="xo">1:13 </span><span class="xt">4:30; 2 Akor 1:22; Akol 1:5</span></p>
<p class="x" id="FN10"><span class="notemark"></span><a class="notebackref" href="#V14">1:14</a>
<span class="xo">1:14 </span><span class="xt">2 Akor 1:22</span></p>
<p class="x" id="FN11"><span class="notemark"></span><a class="notebackref" href="#V16">1:16</a>
<span class="xo">1:16 </span><span class="xt">Akol 1:3</span></p>
<p class="x" id="FN12"><span class="notemark"></span><a class="notebackref" href="#V17">1:17</a>
<span class="xo">1:17 </span><span class="xt">5:17; Ndhum 2:6; Akol 1:9-10</span></p>
<p class="x" id="FN13"><span class="notemark"></span><a class="notebackref" href="#V18">1:18</a>
<span class="xo">1:18 </span><span class="xt">4:4; Akol 1:12</span></p>
<p class="x" id="FN14"><span class="notemark"></span><a class="notebackref" href="#V19">1:19</a>
<span class="xo">1:19-20 </span><span class="xt">2 Akor 13:4; Akol 2:12</span></p>
<p class="x" id="FN15"><span class="notemark"></span><a class="notebackref" href="#V20">1:20</a>
<span class="xo">1:20 </span><span class="xt">Mahe 2:33; Akol 3:1</span></p>
<p class="x" id="FN16"><span class="notemark"></span><a class="notebackref" href="#V21">1:21</a>
<span class="xo">1:21 </span><span class="xt">6:12; Arum 8:38; Agal 4:8-9; Akol 1:13, 16, 20; 2:9-10, 15, 20</span></p>
<p class="x" id="FN17"><span class="notemark"></span><a class="notebackref" href="#V22">1:22</a>
<span class="xo">1:22 </span><span class="xt">1:10; 4:15; 5:23; Zabu 8:6; Akol 1:18; 2:19</span></p>
<p class="f" id="FN18"><span class="notemark"></span><a class="notebackref" href="#V23">1:23</a>
<span class="fr">1:23 </span><span class="ft">Ushirika here mwiri wa Masihi: 2:16; 4:1-16, 25; 5:30; 1 Akor 12:4-11, 27; Akol 2:19; Ushirika here at'u amwenga a Mulungu: 2:14, 18; 4:1-6; Akol 3:15; Kudzazwa ukamilifu wa Mulungu: 3:19; 4:10</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Ugunulo 12</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Ugunulo</a></li>
<li><a href='REV11.htm'>&lt;</a></li>
<li><a href='REV.htm'>12</a></li>
<li><a href='REV13.htm'>&gt;</a></li>
</ul>
<div class="main">
 
<div class='chapterlabel' id="V0"> 12</div><div class='s'>Mwanamuche na ridzoka </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">12:1 Isa 7:14; 26:17</span></a>Gonya kuko dzulu kuchambola ut'u wa ajabu. Kwere kuna mwanamuche ariyekala adzavikwa dzuwa, na wo mwezi were u ts'ini za maguluge. Kidza were adzavikwa taji ya nyenyezi kumi na mbiri kitswani mwakwe.   <span class="verse" id="V2">2&#160;</span>Mwanamuche yuyu were adzafikirwa na were a hehi na kudzivugula. Be wo utsungu wa mazhazi wamuhendya arire.   <span class="verse" id="V3">3&#160;</span><a href="#FN2" class="notemark"><span class="popup">12:3 Ridzoka: 12:7, 9, 13; 13:2; 16:13; 20:2; Dani 7:7, 24</span></a>Kidza, kuko dzulu kuchambola ut'u ungine wa ajabu. Lola were hana ridzoka rithune, renye vitswa vifungahe na p'embe kumi. Na kila kitswa were kidzavikwa kirauni.   <span class="verse" id="V4">4&#160;</span><a href="#FN3" class="notemark"><span class="popup">12:4 Dani 8:10</span></a>Rikishera sehemu mwenga<a href="#FN4" class="notemark">*<span class="popup">12:4 Kiyunani haha kinaamba 1/3, yani th'eluth'i.</span></a> ya zo nyenyezi na uwo mukirawe na rikizitsuha ts'i. Rikiima mbere za ye mwanamuche ili akidzivugula thu rimumize ye mwana.   <span class="verse" id="V5">5&#160;</span><a href="#FN5" class="notemark"><span class="popup">12:5 19:15; Zabu 2:9</span></a>Bai ye mwanamuche akidzivugula mwana mulume ariye nde andethawala makabila gosi ga at'u na ukali munji.<a href="#FN6" class="notemark">†<span class="popup">12:5 Haha go maneno genye ga Kiyunani ganaamba, ‘Mudhath'a wa chuma.’</span></a> Ela ye mwana akihalwa mara mwenga muhaka dzulu kwa Mulungu, kahi za kihiche cha endzi.   <span class="verse" id="V6">6&#160;</span><a href="#FN7" class="notemark"><span class="popup">12:6 1 Athaw 17:1-7; 19:5-7; Math' 2:13; 1,260 Siku: 11:2</span></a>Na ye mwanamuche akichimbirira nyika. Kuko ndiko kurikokala kwathayarishwa ni Mulungu, ili adime kutsundzwa kwa muda wa siku alifu mwenga na magana mairi na mirongo mihandahu (1,260).   </div><div class='p'> <span class="verse" id="V7">7&#160;</span><a href="#FN8" class="notemark"><span class="popup">12:7 Dani 10:13; Jud 9</span></a>Gonya kukigwa k'ondo kuko mulunguni. Mikaeli; malaika mubomu na malaika andziye makipigana na riro ridzoka na o malaikae.   <span class="verse" id="V8">8&#160;</span>Ela riro ridzoka na o malaikae makishindwa na kuko mulunguni k'amakalire na hat'u ha kukala kaheri.   <span class="verse" id="V9">9&#160;</span><a href="#FN9" class="notemark"><span class="popup">12:9 20:2; Mwan 3:1; Isa 14:12; 27:1; Luk 10:18; Joh 12:31</span></a>Ridzoka riro ratsufwa ts'i. Na riro nde iye nyoka wa kapindi aifwaye Ibilisi, hedu Shethani aukengaye urumwengu wosi. Bai ratsufwa ts'i hamwenga na o malaikae.   <span class="verse" id="V10">10&#160;</span><a href="#FN10" class="notemark"><span class="popup">12:10 4:11; 11:15; Mushithaki: Ayub 1:9-11; Zaka 3:1</span></a>Gonya kuko mulunguni kuchambola sauthi bomu ikiamba, “Vivi be Mulungu andathawala, andaaokola at'ue. Na iye Masihiwe andahumira wadimiwe kuthawala dzulu za urumwengu, kwa kukala iye aimaye mbere za Mulungu kuashithaki ndugu zehu usiku na mutsana vivi be wakuingwa kuko mulunguni.   <span class="verse" id="V11">11&#160;</span><a href="#FN11" class="notemark"><span class="popup">12:11 6:9; Math' 16:25; Mwana Ng'ondzi: 5:6; 1 Joh 2:14; 5:4</span></a>Na kwa kukirira na milatso ya iye Mwana Ng'ondzi na kwa ushuhuda wao, mamushinda Shethani, mana were ma thayari hatha kufwa kwa ut'u wa Jesu.   <span class="verse" id="V12">12&#160;</span><a href="#FN12" class="notemark"><span class="popup">12:12 18:20</span></a>Kwa vizho kalani na raha nwi mutoao kuko mulunguni. Ela ninwi mutoao dzulu za ts'i, na ninwi a baharini,<a href="#FN13" class="notemark">‡<span class="popup">12:12 Haha vinadima kumanisha zhumbe zhosi.</span></a> be mundasirima. Mana Shethani adzatsufwa kuko ts'i mukalako na atsukirwe sana, kwani anamanya kukala k'ana wakathi kaheri.”   </div><div class='p'> <span class="verse" id="V13">13&#160;</span>Vikara riro ridzoka ririhoona kukala ridzatsufwa ts'i, ramuinga ye mwanamuche ariyekala adzadzivugula muthana.   <span class="verse" id="V14">14&#160;</span><a href="#FN14" class="notemark"><span class="popup">12:14 Miaka mihahu na nusu: 11:2</span></a>Ela Mulungu akimugera ye mwanamuche mahaha mairi ga mwee mubomu ili abururuke achimbirire nyika. Kuko ndiko ariko were andatsundzwa kula kwa riro ridzoka kwa muda wa miaka mihahu na nusu.<a href="#FN15" class="notemark">§<span class="popup">12:14 Haha go maneno genye ga Kiyunani ganaamba, ‘Wakathi, Nyakathi na nusu wakathi.’</span></a>   <span class="verse" id="V15">15&#160;</span>Riro ridzoka rikihahika madzi manji here muho nyuma ya iye mwanamuche ili gamuhale.   <span class="verse" id="V16">16&#160;</span>Ela ts'i ikimwaviza ye mwanamuche. Ichamoka wina mubomu sana na go madzi gosi garigokala gadzahahikwa ni ro ridzoka gakimizwa mumo winani.   <span class="verse" id="V17">17&#160;</span><a href="#FN16" class="notemark"><span class="popup">12:17 6:9; 11:7; 13:7; Dani 7:21</span></a>Lola riro ridzoka ratsukirwa sana kwa ut'u wa iye mwanamuche. Richendapigana na o at'u a lukolo lwa ye mwanamuche mariokala madzasala. At'u aa ni aryahu mazigwirao amuri za Mulungu na mana ushuhuda wa Jesu Masihi.  </div><div class='p'>Bai riro ridzoka rikiima k'anda-k'anda za bahari.   </div><ul class='tnav'>
<li><a href='index.htm'>Ugunulo</a></li>
<li><a href='REV11.htm'>&lt;</a></li>
<li><a href='REV.htm'>12</a></li>
<li><a href='REV13.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">12:1</a>
<span class="xo">12:1 </span><span class="xt">Isa 7:14; 26:17</span></p>
<p class="f" id="FN2"><span class="notemark"></span><a class="notebackref" href="#V3">12:3</a>
<span class="fr">12:3 </span><span class="ft">Ridzoka: 12:7, 9, 13; 13:2; 16:13; 20:2; Dani 7:7, 24</span></p>
<p class="x" id="FN3"><span class="notemark"></span><a class="notebackref" href="#V4">12:4</a>
<span class="xo">12:4 </span><span class="xt">Dani 8:10</span></p>
<p class="f" id="FN4"><span class="notemark">*</span><a class="notebackref" href="#V4">12:4</a>
<span class="fr">12:4 </span><span class="ft">Kiyunani haha kinaamba 1/3, yani th'eluth'i.</span></p>
<p class="x" id="FN5"><span class="notemark"></span><a class="notebackref" href="#V5">12:5</a>
<span class="xo">12:5 </span><span class="xt">19:15; Zabu 2:9</span></p>
<p class="f" id="FN6"><span class="notemark">†</span><a class="notebackref" href="#V5">12:5</a>
<span class="fr">12:5 </span><span class="ft">Haha go maneno genye ga Kiyunani ganaamba, ‘Mudhath'a wa chuma.’</span></p>
<p class="f" id="FN7"><span class="notemark"></span><a class="notebackref" href="#V6">12:6</a>
<span class="fr">12:6 </span><span class="ft">1 Athaw 17:1-7; 19:5-7; Math' 2:13; 1,260 Siku: 11:2</span></p>
<p class="x" id="FN8"><span class="notemark"></span><a class="notebackref" href="#V7">12:7</a>
<span class="xo">12:7 </span><span class="xt">Dani 10:13; Jud 9</span></p>
<p class="x" id="FN9"><span class="notemark"></span><a class="notebackref" href="#V9">12:9</a>
<span class="xo">12:9 </span><span class="xt">20:2; Mwan 3:1; Isa 14:12; 27:1; Luk 10:18; Joh 12:31</span></p>
<p class="f" id="FN10"><span class="notemark"></span><a class="notebackref" href="#V10">12:10</a>
<span class="fr">12:10 </span><span class="ft">4:11; 11:15; Mushithaki: Ayub 1:9-11; Zaka 3:1</span></p>
<p class="f" id="FN11"><span class="notemark"></span><a class="notebackref" href="#V11">12:11</a>
<span class="fr">12:11 </span><span class="ft">6:9; Math' 16:25; Mwana Ng'ondzi: 5:6; 1 Joh 2:14; 5:4</span></p>
<p class="x" id="FN12"><span class="notemark"></span><a class="notebackref" href="#V12">12:12</a>
<span class="xo">12:12 </span><span class="xt">18:20</span></p>
<p class="f" id="FN13"><span class="notemark">‡</span><a class="notebackref" href="#V12">12:12</a>
<span class="fr">12:12 </span><span class="ft">Haha vinadima kumanisha zhumbe zhosi.</span></p>
<p class="f" id="FN14"><span class="notemark"></span><a class="notebackref" href="#V14">12:14</a>
<span class="fr">12:14 </span><span class="ft">Miaka mihahu na nusu: 11:2</span></p>
<p class="f" id="FN15"><span class="notemark">§</span><a class="notebackref" href="#V14">12:14</a>
<span class="fr">12:14 </span><span class="ft">Haha go maneno genye ga Kiyunani ganaamba, ‘Wakathi, Nyakathi na nusu wakathi.’</span></p>
<p class="x" id="FN16"><span class="notemark"></span><a class="notebackref" href="#V17">12:17</a>
<span class="xo">12:17 </span><span class="xt">6:9; 11:7; 13:7; Dani 7:21</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

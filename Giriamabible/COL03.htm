<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Akolosai 3</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Akolosai</a></li>
<li><a href='COL02.htm'>&lt;</a></li>
<li><a href='COL.htm'>3</a></li>
<li><a href='COL04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>Kuishi maisha masha </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">3:1 2:12; Aefe 1:20</span></a>Dza viryahu Mulungu arizhomufufula Masihi na akimup'a maisha masha, ninwi nanwi, wamwamboza kula kahi za go maisha genu ga kapindi na akimup'a maisha masha. Bai kwa kukala mwapata maisha masha hamwenga na Masihi, maazo genu na mahendo genu nagakale dza vizho Mulungu ahendzazho kuko mulunguni ariko Jesu. Naye akeresi mukono wa kurya wa Mulungu, luhande lwa nguvu na ishima nyinji.   <span class="verse" id="V2">2&#160;</span><a href="#FN2" class="notemark"><span class="popup">3:2 Math' 6:33</span></a>Kalani na k'ihu isiyogoma ya kuhenda garyahu Mulungu ahendzago muhende kahi za go maisha masha. Go mahendo mai-mai murigokala mukihenda kabila k'amudzamumanya Mulungu, bai musigaaze kamare.   <span class="verse" id="V3">3&#160;</span><a href="#FN3" class="notemark"><span class="popup">3:3 Arum 6:4; 2 Akor 5:14</span></a>Ninanena vivi kwa kukala ninwi mu here at'u mariofwa, go maisha genu ga kapindi gagonya kukira na vivi munaishi maisha masha dza vizho zha Masihi aishizho na Mulungu kuko dzulu. Vivi kare maisha genu masha gafitswa kahi za Masihi.   <span class="verse" id="V4">4&#160;</span><a href="#FN4" class="notemark"><span class="popup">3:4 Agal 2:20; Afil 1:21; Nguma: 1:27; Afil 3:21; 1 Akor 15:43; 1 Joh 3:2</span></a>Ela haho Masihi ariye ndiye mwandzo wa maisha ga kwenu andihouya haha dhuniani na kuonewa lwazu-lwazu ni kila mut'u, ninwi nanwi mundaonewa hamwenga naye kahi za nguma ya kwakwe.   </div><div class='p'> <span class="verse" id="V5">5&#160;</span><a href="#FN5" class="notemark"><span class="popup">3:5-8 Agal 5:19-21</span></a><a href="#FN6" class="notemark"><span class="popup">3:5 Arum 6:6, 11; Agal 5:24; Aefe 4:19; 5:3</span></a>Kwa vizho bai, maut'u gosi mai-mai murigokala nago ho kapindi kabila k'amudzamukuluhira Masihi, galageni kamare-kamare. Musidzangize kahi za namuna yoyosi ya uzindzi, hedu kuhenda maut'u maitsi-maitsi. Kidza musithamani kuhenda namuna yoyosi ya maut'u mai-mai. Musikale na dzitso, kwani mut'u mwenye dzitso ni kumwika Mulungu k'anda na akavikiza mbere zho vit'u hatha akakala ni here avivoyaye.   <span class="verse" id="V6">6&#160;</span><a href="#FN7" class="notemark"><span class="popup">3:6 Aefe 5:6</span></a>Na mut'u yoyosi andiyehenda maut'u gago nidzigomwambira k'oro za Mulungu zindakala dzuluze.   <span class="verse" id="V7">7&#160;</span><a href="#FN8" class="notemark"><span class="popup">3:7 Arum 1:18; Aefe 5:8</span></a>Gaga ndo maut'u murigokala mukihenda haho murihokala k'amudzamumanya Masihi.   <span class="verse" id="V8">8&#160;</span><a href="#FN9" class="notemark"><span class="popup">3:8 Aefe 4:29; 5:4</span></a>Ela vivi bai musigahende kaheri, garicheni kamare. Musikale na k'oro kidza musiatsukirirwe at'u angine na musiazire. Musikale na maneno ga kupothoka-pothoka, na musiatsindzire andziyenu.   <span class="verse" id="V9">9&#160;</span><a href="#FN10" class="notemark"><span class="popup">3:9 Aefe 4:22, 25</span></a>Musikengane bule, mana yo mitoere mii ya kapindi mwairicha,   <span class="verse" id="V10">10&#160;</span><a href="#FN11" class="notemark"><span class="popup">3:10 Mwan 1:26-27; Aefe 4:24</span></a>na muchangira kahi za maisha masha. Mulungu wamwangiza kahi za maisha gaga masha, kidza anaenderera kumugaluza kwenda-kwenda ili mukale here iye na mukaze kumumanya zaidhi.   <span class="verse" id="V11">11&#160;</span><a href="#FN12" class="notemark"><span class="popup">3:11 2:11; Agal 3:28; 1 Akor 12:13</span></a>Bai kahi za maisha gaga masha, k'akuna tofauti yoyosi kahi za Muyahudi na mut'u ariye si Muyahudi. Kidza k'akuna tofauti yoyosi kahi za mut'u ariyengizwa lwembeni na ariye k'adzangizwa lwembeni. H'aya zho mbai, k'akuna tofauti yoyosi kahi za mut'u ariyeshoma na mut'u ariye k'ashomere. K'akuna tofauti ya mutumwa na mut'u ariye si mutumwa. Mana Masihi nde kila kit'u na a kahi za osi.   </div><div class='p'> <span class="verse" id="V12">12&#160;</span><a href="#FN13" class="notemark"><span class="popup">3:12-15 Aefe 4:2-4</span></a>Bai kwa kukala Mulungu anamuhendza wamutsagula mukale at'ue, kidza akimuthenga mumuhumikire. Kalani na mbazi na mioyo midzo. Visithoshe, kalani at'u a kudzitsereza, na ap'ore na kidza mukale at'u akuvumirira.   <span class="verse" id="V13">13&#160;</span><a href="#FN14" class="notemark"><span class="popup">3:13 Aefe 4:32</span></a>Vumiriranani. Mwandziyo akikukosera, musamehe dza vizho Bwana arizhomusamehe ninwi.   <span class="verse" id="V14">14&#160;</span><a href="#FN15" class="notemark"><span class="popup">3:14 Aefe 5:2</span></a>Na dzulu za maut'u gaga gosi, hendzanani, kwani mukihendzana mundakala kit'u kimwenga na mundaishi na dheri.   <span class="verse" id="V15">15&#160;</span><a href="#FN16" class="notemark"><span class="popup">3:15 1:18, 20; 2 Akor 13:11; Aefe 1:23; 4:4</span></a>Ninwi mu here vilungo zha Masihi, Mulungu wamutsagula na akimuhendya mukale na dheri kahi zenu. Kwa vizho bai ro dheri ra Masihi narithawale mioyo yenu. Kalani na muv̱era.   <span class="verse" id="V16">16&#160;</span><a href="#FN17" class="notemark"><span class="popup">3:16-17 Aefe 5:19-20; Aebu 13:15</span></a>Gago mafundisho murigopata dzulu za Masihi, nagalongoze maazo genu, mahendo genu na maneno genu. Fundishanani na kanyanani. Maut'u gaga bai gahendeni kwa akili. Kidza mulikeni Mulungu kwa kumuimbira maira ga kumulika iye. Kahi za gago gosi, mulazhireni muv̱era Mulungu.   <span class="verse" id="V17">17&#160;</span>Kwa kukala siswi fu at'u a Masihi, maneno na mahendo ga kwehu lazima ganyese kukala fu at'u a Masihi jeri. Siku zosi mulazhireni muv̱era Mulungu Baba kukirira kwa dzina ra Bwana wehu Jesu Masihi.   </div><div class='s'>Mafundisho ga mitoere ya midzini </div> <div class='r'>Aefeso 5:22–6:9  </div><div class='p'> <span class="verse" id="V18">18&#160;</span><a href="#FN18" class="notemark"><span class="popup">3:18–4:1 Aefe 5:21–6:9</span></a>Ninwi ache asikireni alume enu, kwani vizho ndo Bwana ahendzazho.   <span class="verse" id="V19">19&#160;</span>Ninwi alume nanwi ahendzeni ache enu na musikale akali nao bule.   <span class="verse" id="V20">20&#160;</span>Ahoho, asikireni azhazi enu kahi za kila ngira, kwani vizho ndizho vimufwahizazho Bwana.   <span class="verse" id="V21">21&#160;</span>Ninwi azhazi nanwi, musiatsukize-tsukize ana enu, sidze mukaabanda moyo.   <span class="verse" id="V22">22&#160;</span>Atumwa, asikireni mabwana enu a haha ts'i kahi za kila ngira. Ahumikireni kwa moyo mumwenga kila wakathi, bila kujali kala manamulolera hedu k'amamulolera. Vivi zhosini vihendeni kwa ut'u wa kumuheshimu Bwana Jesu.   <span class="verse" id="V23">23&#160;</span>Kila mundirohenda rihendeni na moyo mumwenga, musirihendeni kuafwahiza at'u, ela hendani here at'u mamalao kumufwahiza Bwana mav̱iryazho kuhenda.   <span class="verse" id="V24">24&#160;</span><a href="#FN19" class="notemark"><span class="popup">3:24 Aefe 6:8</span></a>Musisahau kukala iye Bwana Jesu Masihi andamup'a muthalo wenu kahi za iyo zawadi ariyolaga kukala andaap'a at'ue. Mana k'amumuhumikira mudamu, ela munahumikira Bwana Jesu Masihi.   <span class="verse" id="V25">25&#160;</span><a href="#FN20" class="notemark"><span class="popup">3:25 Jako 2:1</span></a>Kila andiyehenda mai, Bwana andamuriha karakara na go mahendoge mai, bila kupendhelea mut'u.   </div><ul class='tnav'>
<li><a href='index.htm'>Akolosai</a></li>
<li><a href='COL02.htm'>&lt;</a></li>
<li><a href='COL.htm'>3</a></li>
<li><a href='COL04.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">3:1</a>
<span class="xo">3:1 </span><span class="xt">2:12; Aefe 1:20</span></p>
<p class="x" id="FN2"><span class="notemark"></span><a class="notebackref" href="#V2">3:2</a>
<span class="xo">3:2 </span><span class="xt">Math' 6:33</span></p>
<p class="x" id="FN3"><span class="notemark"></span><a class="notebackref" href="#V3">3:3</a>
<span class="xo">3:3 </span><span class="xt">Arum 6:4; 2 Akor 5:14</span></p>
<p class="f" id="FN4"><span class="notemark"></span><a class="notebackref" href="#V4">3:4</a>
<span class="fr">3:4 </span><span class="ft">Agal 2:20; Afil 1:21; Nguma: 1:27; Afil 3:21; 1 Akor 15:43; 1 Joh 3:2</span></p>
<p class="x" id="FN5"><span class="notemark"></span><a class="notebackref" href="#V5">3:5</a>
<span class="xo">3:5-8 </span><span class="xt">Agal 5:19-21</span></p>
<p class="x" id="FN6"><span class="notemark"></span><a class="notebackref" href="#V5">3:5</a>
<span class="xo">3:5 </span><span class="xt">Arum 6:6, 11; Agal 5:24; Aefe 4:19; 5:3</span></p>
<p class="x" id="FN7"><span class="notemark"></span><a class="notebackref" href="#V6">3:6</a>
<span class="xo">3:6 </span><span class="xt">Aefe 5:6</span></p>
<p class="x" id="FN8"><span class="notemark"></span><a class="notebackref" href="#V7">3:7</a>
<span class="xo">3:7 </span><span class="xt">Arum 1:18; Aefe 5:8</span></p>
<p class="x" id="FN9"><span class="notemark"></span><a class="notebackref" href="#V8">3:8</a>
<span class="xo">3:8 </span><span class="xt">Aefe 4:29; 5:4</span></p>
<p class="x" id="FN10"><span class="notemark"></span><a class="notebackref" href="#V9">3:9</a>
<span class="xo">3:9 </span><span class="xt">Aefe 4:22, 25</span></p>
<p class="x" id="FN11"><span class="notemark"></span><a class="notebackref" href="#V10">3:10</a>
<span class="xo">3:10 </span><span class="xt">Mwan 1:26-27; Aefe 4:24</span></p>
<p class="x" id="FN12"><span class="notemark"></span><a class="notebackref" href="#V11">3:11</a>
<span class="xo">3:11 </span><span class="xt">2:11; Agal 3:28; 1 Akor 12:13</span></p>
<p class="x" id="FN13"><span class="notemark"></span><a class="notebackref" href="#V12">3:12</a>
<span class="xo">3:12-15 </span><span class="xt">Aefe 4:2-4</span></p>
<p class="x" id="FN14"><span class="notemark"></span><a class="notebackref" href="#V13">3:13</a>
<span class="xo">3:13 </span><span class="xt">Aefe 4:32</span></p>
<p class="x" id="FN15"><span class="notemark"></span><a class="notebackref" href="#V14">3:14</a>
<span class="xo">3:14 </span><span class="xt">Aefe 5:2</span></p>
<p class="x" id="FN16"><span class="notemark"></span><a class="notebackref" href="#V15">3:15</a>
<span class="xo">3:15 </span><span class="xt">1:18, 20; 2 Akor 13:11; Aefe 1:23; 4:4</span></p>
<p class="x" id="FN17"><span class="notemark"></span><a class="notebackref" href="#V16">3:16</a>
<span class="xo">3:16-17 </span><span class="xt">Aefe 5:19-20; Aebu 13:15</span></p>
<p class="x" id="FN18"><span class="notemark"></span><a class="notebackref" href="#V18">3:18</a>
<span class="xo">3:18–4:1 </span><span class="xt">Aefe 5:21–6:9</span></p>
<p class="x" id="FN19"><span class="notemark"></span><a class="notebackref" href="#V24">3:24</a>
<span class="xo">3:24 </span><span class="xt">Aefe 6:8</span></p>
<p class="x" id="FN20"><span class="notemark"></span><a class="notebackref" href="#V25">3:25</a>
<span class="xo">3:25 </span><span class="xt">Jako 2:1</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

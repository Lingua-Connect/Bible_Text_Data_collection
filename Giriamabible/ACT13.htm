<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Mahendo 13</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Mahendo</a></li>
<li><a href='ACT12.htm'>&lt;</a></li>
<li><a href='ACT.htm'>13</a></li>
<li><a href='ACT14.htm'>&gt;</a></li>
</ul>
<div class="main">
 
<div class='chapterlabel' id="V0"> 13</div><div class='s'>Barinaba na Sauli manahumwa </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">13:1 11:27</span></a>Bai kahi za ro kanisa ko Anitiokia were kuna manabii na alimu. At'u aa were ni, Barinaba na Simioni ariye were pia anaifwa Nigeri (yani mut'u mwiru) na Lukio kula K'irene, na Sauli, na Manaeni (Manaeni were wafugwa na Herode).   <span class="verse" id="V2">2&#160;</span><a href="#FN2" class="notemark"><span class="popup">13:2 9:15; 10:19; 22:19; Agal 1:15-16</span></a>Vikara marihokala makumuvoyani Bwana na kufunga, ye Roho Mweri waamba, “Nithengerani k'anda Barinaba na Sauli kwa ut'u wa yo kazi niriyoaihira.”   <span class="verse" id="V3">3&#160;</span><a href="#FN3" class="notemark"><span class="popup">13:3 6:6</span></a>Kwa vizho marihokala madzafunga na kuvoya maaikira mikono gonya makiamboza machenda.   </div><div class='s'>Barinaba na Sauli ko Kuporo </div> <div class='p'> <span class="verse" id="V4">4&#160;</span><a href="#FN4" class="notemark"><span class="popup">13:4 10:19; 15:39</span></a>Bai o airi marihokala madzaambwa mende ni ye Roho Mweri, matharamuka kut'u kuifwako Seleukia na kuko machangira chomboni na machenda vivii muhaka kisiwa cha Kuporo.   <span class="verse" id="V5">5&#160;</span><a href="#FN5" class="notemark"><span class="popup">13:5 17:2</span></a>Marihofika Kuporo mangira mudzi wa Salami, makihubiri neno ra Mulungu kahi za go masinagogi ga Ayahudi kuko. Johana Mariko were a hamwenga nao dza here mut'u wa kuaviza-viza.   </div><div class='p'> <span class="verse" id="V6">6&#160;</span>Bai Barinaba na Sauli makwenda kuno na kuno kahi za cho kisiwa hatha makifika P'afo, kuko P'afo makimona muganga mumwenga wa Kiyahudi aifwaye Bari-Jesu. Mut'u yuyu were ni nabii wa ulongo,   <span class="verse" id="V7">7&#160;</span>kidza were anaelewana na luwali Serigio P'aulo. Serigio P'aulo were ni mut'u wa akili sana. Bai ye luwali akilagiza Barinaba na Sauli mende ko kwakwe mana were mana haja na kusikira neno ra Mulungu.   <span class="verse" id="V8">8&#160;</span><a href="#FN6" class="notemark"><span class="popup">13:8 2 T'imo 3:8</span></a>Ela bai yuyahu muganga, ariye dzinare kwa Kiyunani ni Eluma, akiaikira vikwazo na akijeza kumugaluza ye luwali ili asikuluhire.   <span class="verse" id="V9">9&#160;</span>Ndo Sauli, ambaye pia were anaifwa P'aulo, akimuthema dzitso ye Eluma kuno athele Roho Mweri, akimwamba,   <span class="verse" id="V10">10&#160;</span>“Uwe u mwana wa Shethani na u hadhui wa kila kit'u kiricho karakara! U thele kila samupuli ya ukengi na ujanja na unajeza kuuhala ujeri wa Bwana na kuuhendya ulongo.   <span class="verse" id="V11">11&#160;</span><a href="#FN7" class="notemark"><span class="popup">13:11 9:8; 22:11</span></a>H'aya bai, lola mukono wa Bwana u dzuluzo, nawe vivi undakala kipofu kwa muda na k'undaona mulangaza wowosi.” Naye haho henye matsoge gachangira kunje na kiza, naye akikala ni wa zuzuru-zuzuru kumala mut'u amugwire mukono amutsetseze.   <span class="verse" id="V12">12&#160;</span>K'uzhona zho ye luwali arihoona gago garigokala gadzahendeka, wakuluhira na achangalazwa ni go mafundisho dzulu za Bwana Jesu.   </div><div class='s'>P'aulo na andziye kahi za jimbo ra P'isidia </div> <div class='p'> <span class="verse" id="V13">13&#160;</span><a href="#FN8" class="notemark"><span class="popup">13:13 13:5; 15:38</span></a>Bai kula P'afo, P'aulo na andziye makwera chomboni machenda mudzi wa P'eriga kahi za ts'i ya P'amufulia. Marihofika kuko, Johana Mariko waaricha na akiuya Jerusalemu.   <span class="verse" id="V14">14&#160;</span><a href="#FN9" class="notemark"><span class="popup">13:14 17:2</span></a>H'aya makiuka kula P'eriga na machenda kut'u kuriko kunaifwa Anitiokia kahi za ts'i ya P'isidia. Bai siku ya Sabato irihofika machangira kahi za sinagogi makikeresi.   <span class="verse" id="V15">15&#160;</span><a href="#FN10" class="notemark"><span class="popup">13:15 15:21</span></a>Bai hachambola mut'u akishoma Maoro kula kahi za Sheria ya Musa na kula kahi za Maoro ga manabii. Gonya aryahu abomu a ro sinagogi makihuma mut'u achendaambira o ani P'aulo vivi, “Ndugu, chamba muna neno rorosi rindiroangiza nguvu aa at'u be hunamuvoya murinene.”   <span class="verse" id="V16">16&#160;</span>Ndo P'aulo akirungarara akiavungira mukono ili mamusirikize, akiamba, “H'enwi at'u a Iziraeli na ninwi nyosi murio k'amu Ayahudi, ela munamwogoha Mulungu, nisirikizani hedu!   <span class="verse" id="V17">17&#160;</span><a href="#FN11" class="notemark"><span class="popup">13:17 Kumbo 1:7; Kumbu 5:15</span></a>Iye Mulungu wa at'u a Iziraeli waatsagula o akare ehu na akiahendya makikala taifa bomu kahi za kuishi kwao ko Misiri, kidza akiamboza kula kahi za ts'i iyo kwa nguvuze nyinji,   <span class="verse" id="V18">18&#160;</span><a href="#FN12" class="notemark"><span class="popup">13:18 Kumbo 16:35; Hesab 14:33-34; Kumbu 29:5</span></a>na akiavumirira kwa miaka mirongo mine ko nyika.   <span class="verse" id="V19">19&#160;</span><a href="#FN13" class="notemark"><span class="popup">13:19 Kumbu 7:1; Josh 14:1</span></a>Iye Mulungu vizho, akiganonga makabila mafungahe ga at'u mariokala manatoa kahi za ts'i ya K'anani na akihala yo ts'i yao akianosa at'ue ikale yao.   <span class="verse" id="V20">20&#160;</span><a href="#FN14" class="notemark"><span class="popup">13:20 Alam 2:16; 1 Samw 3:20</span></a>Maut'u gaga gosi gahala miaka magana mane na mirongo mitsano, badaye Mulungu akitsagula at'u na akiahendya makale vilongozi na alamuli ao, bai zhakala vivi muhaka wakathi wa nabii Samueli.   <span class="verse" id="V21">21&#160;</span><a href="#FN15" class="notemark"><span class="popup">13:21 1 Samw 8:5, 19; 10:21; 11:15</span></a>Bai badaye, o at'u mamala muthawali na Mulungu akiap'a Sauli mwana wa Kishi wa kula kahi za mbari ya Benjamini, naye Sauli wathawala miaka mirongo mine.   <span class="verse" id="V22">22&#160;</span><a href="#FN16" class="notemark"><span class="popup">13:22 1 Samw 16:12; 13:14</span></a>H'aya, badaye Mulungu arihomufuta Sauli, wamutsagula Daudi na akimuhendya akale muthawali wao. Mulungu wanena dzulu za Daudi akiamba, ‘Nidzafwahirwa zhomu ni Daudi mwana wa Jese. Kwani nidzamona kukala andahenda kila kit'u nindichomwambira ahende.’   <span class="verse" id="V23">23&#160;</span><a href="#FN17" class="notemark"><span class="popup">13:23 Isa 11:1; Arum 1:3; Ugun 5:5</span></a>Bai kula kahi za lukolo lwa mut'u yuyu, Mulungu waarehera mwokoli Jesu o Aiziraeli here arizhokala walaga.   <span class="verse" id="V24">24&#160;</span><a href="#FN18" class="notemark"><span class="popup">13:24 Luk 3:3</span></a>Ela kabila Jesu k'adzaandza kaziye, Johana wahubiri kwa o Aiziraeli osi dzulu za kuthubu na kubat'izwa.   <span class="verse" id="V25">25&#160;</span><a href="#FN19" class="notemark"><span class="popup">13:25 Luk 3:15-16</span></a>Naye Johana arihokala akumarigizani kaziye, waamba, ‘Vidze munaelelya kukala mino ni h'ani? Bai mimi si iye mumutharizaye, ela lolani, kuna mut'u andiyekudza nyuma zangu ambaye sifika hatha mut'u wa kumuvula virahu.’ ”   </div><div class='p'> <span class="verse" id="V26">26&#160;</span>P'aulo akienderera kunena akiamba, “Ndugu zangu, ana a Burahemu, na ninwi ambao k'amu Ayahudi ela munamwogoha Mulungu, uv̱oro uu wa wokolwi, k'aungadzire, ela wakudza kwa ut'u wa siswi.   <span class="verse" id="V27">27&#160;</span><a href="#FN20" class="notemark"><span class="popup">13:27 3:17</span></a>Ao at'u a Jerusalemu na athawali ao k'amamanyire kukala Jesu were nde mwokoli, ela marihokala madzamuhukumu kwalagwa makigathimiza garyahu maneno ga manabii gashomwago kila siku ya Sabato.   <span class="verse" id="V28">28&#160;</span><a href="#FN21" class="notemark"><span class="popup">13:28 Luk 23:4, 14-15, 21-23</span></a>Idzaho k'amadimire kupata ushahidhi wa kuthosha wa kumuhukumu kwalagwa, ao mamwamba P'ilato alagize alagwe vizho.   <span class="verse" id="V29">29&#160;</span><a href="#FN22" class="notemark"><span class="popup">13:29 Luk 23:50-56</span></a>Bai marihogonya kumuhendera garyahu garigoorwa kahi za Maoro dzuluze, mamuthinya kula ho musalabani machendamwangiza mbirani.   <span class="verse" id="V30">30&#160;</span><a href="#FN23" class="notemark"><span class="popup">13:30 3:15</span></a>Ela Mulungu akimufufula kula kifwani,   <span class="verse" id="V31">31&#160;</span><a href="#FN24" class="notemark"><span class="popup">13:31 1:3, 8</span></a>naye akionewa siku nyinji zenye ni aryahu ariokala akisafiri nao kula Galilaya kwenda Jerusalemu, Bai at'u aa ndo mashahidhie kwa o at'u ehu.”   </div><div class='p'> <span class="verse" id="V32">32&#160;</span><a href="#FN25" class="notemark"><span class="popup">13:32-33 Zabu 2:7; Arum 1:3-4</span></a>P'aulo akienderera kunena akiamba, “At'u siswi hunamwambiriza Uv̱oro Udzo wa cho kilagane marichop'ewa akare ehu,   <span class="verse" id="V33">33&#160;</span>ambacho Mulungu adzakithimiza kwehu siswi ana, kwa kumufufula Jesu kula kifwani. Here zaburi ya hiri kahi za chuwo cha Zaburi iambazho kukala,  </div><div class='q'>‘Uwe u Mwanangu,  </div><div class='q2'>mimi vivi rero nidzakala Babayo.’   </div><div class='m'> <span class="verse" id="V34">34&#160;</span><a href="#FN26" class="notemark"><span class="popup">13:34 Isa 55:3</span></a>Na dzulu za kufufulwa kwa Jesu kula kifwani ili asiole, iye Mulungu wanena akiamba,  </div><div class='q'>‘Jeri wenye nindakuhasa  </div><div class='q2'>here nirizhomulaga Daudi kukala ningamuhasa.’   </div><div class='m'> <span class="verse" id="V35">35&#160;</span><a href="#FN27" class="notemark"><span class="popup">13:35 Zabu 16:10</span></a>Kidza kahi za go Maoro, hat'u hangine hanaamba,  </div><div class='q'>‘K'undamuricha ye muhumikio mueri aole.’ ”   </div><div class='p'> <span class="verse" id="V36">36&#160;</span><a href="#FN28" class="notemark"><span class="popup">13:36 2:29</span></a>P'aulo akienderera kunena akiamba, “Mana Daudi arihogonya kuhenda maut'u ga Mulungu kahi za kizhaziche, waathuwa o ts'aweze, akizikwa na akiola.   <span class="verse" id="V37">37&#160;</span>Ela iye ariyefufulwa ni Mulungu kula kifwani k'aolere bule.   <span class="verse" id="V38">38-39&#160;</span><a href="#FN29" class="notemark"><span class="popup">13:38 10:43; 15:10</span></a><a href="#FN30" class="notemark"><span class="popup">13:39 Arum 4:25; 6:7; 10:4</span></a>Kwa vizho ndugu zangu, namala mumanye kukala ninwi munaambirizwa dzulu za musamaha wa dambi kukirira kwa Jesu. Kukirira kwa iye bai, kila mut'u akuluhiraye anahendywa muhachi kula kwa garyahu ambago were Sheria ya Musa k'aidima kumuhendya muhachi.   <span class="verse" id="V40">40&#160;</span>H'aya dzimanyirireni bai, ili garyahu garigoorwa kahi za chuwo cha manabii gasimupate bule.   <span class="verse" id="V41">41&#160;</span><a href="#FN31" class="notemark"><span class="popup">13:41 Haba 1:5</span></a>Nago ganaamba vivi:  </div><div class='q'>‘Lolani nwi at'u a zarau,  </div><div class='q2'>makani na mwangamike.  </div><div class='q'>Mana mimi nindahenda kit'u kahi za wakathi wenu,  </div><div class='q2'>ut'u uriwo k'amundaukuluhira kamare,  </div><div class='q2'>hatha mukaelezwa kidza ni bule.’ ”   </div><div class='p'> <span class="verse" id="V42">42&#160;</span>Vikara P'aulo na Barinaba marihokala makumbolani mo sinagogini, o at'u maambira o ani P'aulo madze kaheri kahi za yo siku ya Sabato idzayo ili madze manene zaidhi dzulu za gago maut'u marigokala madzaganena kare.   <span class="verse" id="V43">43&#160;</span><a href="#FN32" class="notemark"><span class="popup">13:43 11:23</span></a>Bai uryahu muthunganano urihokala unafumukana, P'aulo na Barinaba mathuwiwa ni Ayahudi anji na at'u angine anji mario were manathuwa dini ya Kiyahudi, bai o ani P'aulo masumurira na at'u na makiakokot'era ili makaze kuremera wo udzo wa Mulungu.   </div><div class='p'> <span class="verse" id="V44">44&#160;</span><a href="#FN33" class="notemark"><span class="popup">13:44 17:2</span></a>K'uzhona zho yo Sabato nyingine irihofika, karibu kila mut'u kahi za mudzi uwo wakudza ili asikire neno ra Bwana.   <span class="verse" id="V45">45&#160;</span>Ela o Ayahudi marihoona ro thele ra at'u, madzalwa ni wivu na makikwatya kunena mai dzulu za go arigokala P'aulo ananena, makimuhukana-hukana.   <span class="verse" id="V46">46&#160;</span><a href="#FN34" class="notemark"><span class="popup">13:46 3:26; 18:6</span></a>Ndo P'aulo na Barinaba makiadzigidzya hasiho woga makiamba, “At'u siswi were k'avina budhi fuandze kumwambira neno ra Mulungu ninwi kwandza, ela kwa kukala munarikahala na k'amudziona kukala munav̱irya mupate uzima wa kare na kare, lolani funamuricha na hunenda kwa o at'u mario si Ayahudi.   <span class="verse" id="V47">47&#160;</span><a href="#FN35" class="notemark"><span class="popup">13:47 Isa 49:6</span></a>Mana vizho ndizho Bwana arizhofulagiza, akiamba,  </div><div class='q'>‘Nidzakuhenda ukale mulangaza kwa o at'u mario si Ayahudi,  </div><div class='q2'>ili uwe urehe wokolwi kahi za urumwengu muzima.’ ”   </div><div class='p'> <span class="verse" id="V48">48&#160;</span><a href="#FN36" class="notemark"><span class="popup">13:48 11:18</span></a>K'uzhona zho aryahu at'u mario si Ayahudi marihosikira vivi mafwahirwa na makimulazhira muv̱era Bwana kwa ro nenore, na osini mariotsagulwa kwa ut'u wa uzima wa kare na kare, makuluhira.   </div><div class='p'> <span class="verse" id="V49">49&#160;</span><a href="#FN37" class="notemark"><span class="popup">13:49 2:41</span></a>Bai ro neno ra Bwana ratsamuka kila hat'u kahi za ro jimbo riro.   <span class="verse" id="V50">50&#160;</span>Ela o Ayahudi makiavuga akili aryahu ano m'ama mariokala manamwagoha Mulungu na manaishimiwa sana, na makiavuga akili aryahu anaalume mario ni abomu kahi za mudzi uwo, na makikwatya kuatesa o ani P'aulo na Barinaba na makiainga kula kahi za jimbo rao.   <span class="verse" id="V51">51&#160;</span><a href="#FN38" class="notemark"><span class="popup">13:51 18:6; Luk 9:5</span></a>Aryahu ani P'aulo bai makikut'a-kut'a ro vumbi ra maguluni mwao here onyo kwao, gonya makiuka machenda Ikonio.   <span class="verse" id="V52">52&#160;</span>Na o anafundzi makikala mana raha sana na makidzalwa ni Roho Mweri.   </div><ul class='tnav'>
<li><a href='index.htm'>Mahendo</a></li>
<li><a href='ACT12.htm'>&lt;</a></li>
<li><a href='ACT.htm'>13</a></li>
<li><a href='ACT14.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">13:1</a>
<span class="xo">13:1 </span><span class="xt">11:27</span></p>
<p class="x" id="FN2"><span class="notemark"></span><a class="notebackref" href="#V2">13:2</a>
<span class="xo">13:2 </span><span class="xt">9:15; 10:19; 22:19; Agal 1:15-16</span></p>
<p class="x" id="FN3"><span class="notemark"></span><a class="notebackref" href="#V3">13:3</a>
<span class="xo">13:3 </span><span class="xt">6:6</span></p>
<p class="x" id="FN4"><span class="notemark"></span><a class="notebackref" href="#V4">13:4</a>
<span class="xo">13:4 </span><span class="xt">10:19; 15:39</span></p>
<p class="x" id="FN5"><span class="notemark"></span><a class="notebackref" href="#V5">13:5</a>
<span class="xo">13:5 </span><span class="xt">17:2</span></p>
<p class="x" id="FN6"><span class="notemark"></span><a class="notebackref" href="#V8">13:8</a>
<span class="xo">13:8 </span><span class="xt">2 T'imo 3:8</span></p>
<p class="x" id="FN7"><span class="notemark"></span><a class="notebackref" href="#V11">13:11</a>
<span class="xo">13:11 </span><span class="xt">9:8; 22:11</span></p>
<p class="x" id="FN8"><span class="notemark"></span><a class="notebackref" href="#V13">13:13</a>
<span class="xo">13:13 </span><span class="xt">13:5; 15:38</span></p>
<p class="x" id="FN9"><span class="notemark"></span><a class="notebackref" href="#V14">13:14</a>
<span class="xo">13:14 </span><span class="xt">17:2</span></p>
<p class="x" id="FN10"><span class="notemark"></span><a class="notebackref" href="#V15">13:15</a>
<span class="xo">13:15 </span><span class="xt">15:21</span></p>
<p class="x" id="FN11"><span class="notemark"></span><a class="notebackref" href="#V17">13:17</a>
<span class="xo">13:17 </span><span class="xt">Kumbo 1:7; Kumbu 5:15</span></p>
<p class="x" id="FN12"><span class="notemark"></span><a class="notebackref" href="#V18">13:18</a>
<span class="xo">13:18 </span><span class="xt">Kumbo 16:35; Hesab 14:33-34; Kumbu 29:5</span></p>
<p class="x" id="FN13"><span class="notemark"></span><a class="notebackref" href="#V19">13:19</a>
<span class="xo">13:19 </span><span class="xt">Kumbu 7:1; Josh 14:1</span></p>
<p class="x" id="FN14"><span class="notemark"></span><a class="notebackref" href="#V20">13:20</a>
<span class="xo">13:20 </span><span class="xt">Alam 2:16; 1 Samw 3:20</span></p>
<p class="x" id="FN15"><span class="notemark"></span><a class="notebackref" href="#V21">13:21</a>
<span class="xo">13:21 </span><span class="xt">1 Samw 8:5, 19; 10:21; 11:15</span></p>
<p class="x" id="FN16"><span class="notemark"></span><a class="notebackref" href="#V22">13:22</a>
<span class="xo">13:22 </span><span class="xt">1 Samw 16:12; 13:14</span></p>
<p class="x" id="FN17"><span class="notemark"></span><a class="notebackref" href="#V23">13:23</a>
<span class="xo">13:23 </span><span class="xt">Isa 11:1; Arum 1:3; Ugun 5:5</span></p>
<p class="x" id="FN18"><span class="notemark"></span><a class="notebackref" href="#V24">13:24</a>
<span class="xo">13:24 </span><span class="xt">Luk 3:3</span></p>
<p class="x" id="FN19"><span class="notemark"></span><a class="notebackref" href="#V25">13:25</a>
<span class="xo">13:25 </span><span class="xt">Luk 3:15-16</span></p>
<p class="x" id="FN20"><span class="notemark"></span><a class="notebackref" href="#V27">13:27</a>
<span class="xo">13:27 </span><span class="xt">3:17</span></p>
<p class="x" id="FN21"><span class="notemark"></span><a class="notebackref" href="#V28">13:28</a>
<span class="xo">13:28 </span><span class="xt">Luk 23:4, 14-15, 21-23</span></p>
<p class="x" id="FN22"><span class="notemark"></span><a class="notebackref" href="#V29">13:29</a>
<span class="xo">13:29 </span><span class="xt">Luk 23:50-56</span></p>
<p class="x" id="FN23"><span class="notemark"></span><a class="notebackref" href="#V30">13:30</a>
<span class="xo">13:30 </span><span class="xt">3:15</span></p>
<p class="x" id="FN24"><span class="notemark"></span><a class="notebackref" href="#V31">13:31</a>
<span class="xo">13:31 </span><span class="xt">1:3, 8</span></p>
<p class="x" id="FN25"><span class="notemark"></span><a class="notebackref" href="#V32">13:32</a>
<span class="xo">13:32-33 </span><span class="xt">Zabu 2:7; Arum 1:3-4</span></p>
<p class="x" id="FN26"><span class="notemark"></span><a class="notebackref" href="#V34">13:34</a>
<span class="xo">13:34 </span><span class="xt">Isa 55:3</span></p>
<p class="x" id="FN27"><span class="notemark"></span><a class="notebackref" href="#V35">13:35</a>
<span class="xo">13:35 </span><span class="xt">Zabu 16:10</span></p>
<p class="x" id="FN28"><span class="notemark"></span><a class="notebackref" href="#V36">13:36</a>
<span class="xo">13:36 </span><span class="xt">2:29</span></p>
<p class="x" id="FN29"><span class="notemark"></span><a class="notebackref" href="#V38">13:38-39</a>
<span class="xo">13:38 </span><span class="xt">10:43; 15:10</span></p>
<p class="x" id="FN30"><span class="notemark"></span><a class="notebackref" href="#V38">13:38-39</a>
<span class="xo">13:39 </span><span class="xt">Arum 4:25; 6:7; 10:4</span></p>
<p class="x" id="FN31"><span class="notemark"></span><a class="notebackref" href="#V41">13:41</a>
<span class="xo">13:41 </span><span class="xt">Haba 1:5</span></p>
<p class="x" id="FN32"><span class="notemark"></span><a class="notebackref" href="#V43">13:43</a>
<span class="xo">13:43 </span><span class="xt">11:23</span></p>
<p class="x" id="FN33"><span class="notemark"></span><a class="notebackref" href="#V44">13:44</a>
<span class="xo">13:44 </span><span class="xt">17:2</span></p>
<p class="x" id="FN34"><span class="notemark"></span><a class="notebackref" href="#V46">13:46</a>
<span class="xo">13:46 </span><span class="xt">3:26; 18:6</span></p>
<p class="x" id="FN35"><span class="notemark"></span><a class="notebackref" href="#V47">13:47</a>
<span class="xo">13:47 </span><span class="xt">Isa 49:6</span></p>
<p class="x" id="FN36"><span class="notemark"></span><a class="notebackref" href="#V48">13:48</a>
<span class="xo">13:48 </span><span class="xt">11:18</span></p>
<p class="x" id="FN37"><span class="notemark"></span><a class="notebackref" href="#V49">13:49</a>
<span class="xo">13:49 </span><span class="xt">2:41</span></p>
<p class="x" id="FN38"><span class="notemark"></span><a class="notebackref" href="#V51">13:51</a>
<span class="xo">13:51 </span><span class="xt">18:6; Luk 9:5</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Aeburania 3</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Aeburania</a></li>
<li><a href='HEB02.htm'>&lt;</a></li>
<li><a href='HEB.htm'>3</a></li>
<li><a href='HEB04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>Jesu ni mubomu kukira Musa </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">3:1 4:14</span></a>Kwa vizho bai ndugu zangu aeri, murioifwa ni Mulungu dza mimi, mulolenit'o ye Jesu, ariye ni Muhumwi na Mulombi mubomu kahi za ro kuluhiro furirorikubali.   <span class="verse" id="V2">2&#160;</span><a href="#FN2" class="notemark"><span class="popup">3:2 Hesab 12:7</span></a>Iye wakala mwaminifu kwa Mulungu ariyemutsagula, here dza zho Musa arizhohumika kwa waminifu kahi za nyumba yosi ya Mulungu.   <span class="verse" id="V3">3&#160;</span>Ela here dza viryahu muaki wa nyumba agerwazho ishima kukira yo nyumba ariyoiaka, Jesu naye waonewa kukala anav̱irya kugerwa nguma zaidhi kumukira Musa.   <span class="verse" id="V4">4&#160;</span>Kwani kila nyumba ina muakiwe, ela Mulungu ndiye muaki wa vit'u zhosi.   <span class="verse" id="V5">5&#160;</span>Vikara, ingahokala Musa were ni mwaminifu kahi za nyumba yosi ya Mulungu, ela were ni muhumiki thu. Iye were anamboza ushahidhi wa maut'u garigo were Mulungu andaganena mbereni.   <span class="verse" id="V6">6&#160;</span><a href="#FN3" class="notemark"><span class="popup">3:6 Mwanangu: 5:8; Th'amaa: 3:14; 4:14; 6:18-19; 9:28; 10:22-24, 35; 13:14; Akol 1:23; Afil 3:20; 2 T'imo 4:8</span></a>Ela Masihi ye wakala mwaminifu here mwana aimiriraye mudzi wa babaye. Na siswi fu nyumba ya Mulungu, kala yo th'amaa huriyo nayo kahi za Masihi hundaigwira kuyunya kwa uhakika na kuinyeth'era.   </div><div class='s'>Sihendeni singo nyomu bule </div> <div class='p'> <span class="verse" id="V7">7&#160;</span><a href="#FN4" class="notemark"><span class="popup">3:7-11 Zabu 95:7-11</span></a>Bai kwa ut'u uwo wenye, ye Roho Mweri anaamba kukala,  </div><div class='q'>“Rero musikiraho mumirowe,   </div><div class='q'> <span class="verse" id="V8">8&#160;</span><a href="#FN5" class="notemark"><span class="popup">3:8 Kumbo 17:7; Hesab 20:2-5</span></a>sihendeni singo nyomu,  </div><div class='q2'>Dza viryahu akare enu marizhomupinga Mulungu  </div><div class='q2'>wakathi marihomujeza ko nyika.   </div><div class='q'> <span class="verse" id="V9">9&#160;</span>Ao magaona gago gangu nirigoahendera  </div><div class='q'>miaka mirongo mine ko nyika,  </div><div class='q2'>ela o makinijeza vizho.   </div><div class='q'> <span class="verse" id="V10">10&#160;</span>Kwa ut'u uwo wenye bai, natsukirwa zhomu nikiamba,  </div><div class='q2'>‘Myoyo ya at'u aa inaangamiza kwenda-kwenda,  </div><div class='q2'>k'amathuwa malagizo gangu.’   </div><div class='q'> <span class="verse" id="V11">11&#160;</span><a href="#FN6" class="notemark"><span class="popup">3:11 Hesab 14:21-23</span></a>Nalaha kwa k'oro za kwangu, kukala,  </div><div class='q2'>‘K'amandangira ng'o haryahu hat'u hangu ha kuoya.’ ”   </div><div class='m'> <span class="verse" id="V12">12&#160;</span>Ndugu zangu, kila mumwenga wenu naadzimanyirire p'ore akangirwa ni moyo mui, na kutsakuluhira, hatha akamuricha Mulungu ariye moyo.   <span class="verse" id="V13">13&#160;</span>Kanyanani enye kwa enye, p'ore mut'u akakengwa ni dambi akahenda singo nyomu hatha akakahala kumusikira Mulungu. Kwani iyo “Rero” iriyonenwa ni Roho kufuonya, be vivi idzahulenga siswi.   <span class="verse" id="V14">14&#160;</span><a href="#FN7" class="notemark"><span class="popup">3:14 3:6</span></a>Na kala ro kuluhiro rehu furirokala naro hangu ho chaho, fundarigwira hatha mwisho, be funa muthalo hamwenga na Masihi.   <span class="verse" id="V15">15&#160;</span><a href="#FN8" class="notemark"><span class="popup">3:15 Zabu 95:7-8</span></a>Kwani Maoro ganaamba kukala,  </div><div class='q'>“Rero musikiraho mumirowe,  </div><div class='q2'>sihendeni singo nyomu,  </div><div class='q2'>here akare enu marizhomupinga Mulungu.”   </div><div class='p'> <span class="verse" id="V16">16&#160;</span><a href="#FN9" class="notemark"><span class="popup">3:16-18 Hesab 14:1-35</span></a>Kwani ni ano h'ani mariosikira mumiro wa Mulungu na makimupinga? Ni ao at'u osi mariolongozwa ni Musa kumbola ts'i ya Misiri.   <span class="verse" id="V17">17&#160;</span><a href="#FN10" class="notemark"><span class="popup">3:17 Hesab 14:29; 1 Akor 10:5, 10</span></a>Na ni ano h'ani mariomutsukiza Mulungu kwa miaka mirongo mine? Ni ao mariohenda dambi na makifwa kuko nyika.   <span class="verse" id="V18">18&#160;</span><a href="#FN11" class="notemark"><span class="popup">3:18 Hesab 14:1-4</span></a>Na hatha haryahu Mulungu ariholaha akiamba kukala “K'amandangira haryahu hat'u hangu ha kuoya,” were anaaamba aryahu mariokosa kumusikira.   <span class="verse" id="V19">19&#160;</span>Kwa vizho funaona kukala at'u aryahu k'amadimire kwangira kwa ut'u wa kutsakuluhira kwao.   </div><ul class='tnav'>
<li><a href='index.htm'>Aeburania</a></li>
<li><a href='HEB02.htm'>&lt;</a></li>
<li><a href='HEB.htm'>3</a></li>
<li><a href='HEB04.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">3:1</a>
<span class="xo">3:1 </span><span class="xt">4:14</span></p>
<p class="x" id="FN2"><span class="notemark"></span><a class="notebackref" href="#V2">3:2</a>
<span class="xo">3:2 </span><span class="xt">Hesab 12:7</span></p>
<p class="f" id="FN3"><span class="notemark"></span><a class="notebackref" href="#V6">3:6</a>
<span class="fr">3:6 </span><span class="ft">Mwanangu: 5:8; Th'amaa: 3:14; 4:14; 6:18-19; 9:28; 10:22-24, 35; 13:14; Akol 1:23; Afil 3:20; 2 T'imo 4:8</span></p>
<p class="x" id="FN4"><span class="notemark"></span><a class="notebackref" href="#V7">3:7</a>
<span class="xo">3:7-11 </span><span class="xt">Zabu 95:7-11</span></p>
<p class="x" id="FN5"><span class="notemark"></span><a class="notebackref" href="#V8">3:8</a>
<span class="xo">3:8 </span><span class="xt">Kumbo 17:7; Hesab 20:2-5</span></p>
<p class="x" id="FN6"><span class="notemark"></span><a class="notebackref" href="#V11">3:11</a>
<span class="xo">3:11 </span><span class="xt">Hesab 14:21-23</span></p>
<p class="x" id="FN7"><span class="notemark"></span><a class="notebackref" href="#V14">3:14</a>
<span class="xo">3:14 </span><span class="xt">3:6</span></p>
<p class="x" id="FN8"><span class="notemark"></span><a class="notebackref" href="#V15">3:15</a>
<span class="xo">3:15 </span><span class="xt">Zabu 95:7-8</span></p>
<p class="x" id="FN9"><span class="notemark"></span><a class="notebackref" href="#V16">3:16</a>
<span class="xo">3:16-18 </span><span class="xt">Hesab 14:1-35</span></p>
<p class="x" id="FN10"><span class="notemark"></span><a class="notebackref" href="#V17">3:17</a>
<span class="xo">3:17 </span><span class="xt">Hesab 14:29; 1 Akor 10:5, 10</span></p>
<p class="x" id="FN11"><span class="notemark"></span><a class="notebackref" href="#V18">3:18</a>
<span class="xo">3:18 </span><span class="xt">Hesab 14:1-4</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

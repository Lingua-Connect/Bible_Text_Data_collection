<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Luka 9</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Luka</a></li>
<li><a href='LUK08.htm'>&lt;</a></li>
<li><a href='LUK.htm'>9</a></li>
<li><a href='LUK10.htm'>&gt;</a></li>
</ul>
<div class="main">
 
<div class='chapterlabel' id="V0"> 9</div><div class='s'>Jesu anaahuma anafundzie kumi na airi </div> <div class='r'>Math'ayo 10:5-15; Mariko 6:7-13  </div><div class='p'> <span class="verse" id="V1">1&#160;</span><a href="#FN1" class="notemark"><span class="popup">9:1-6 10:1-12</span></a>Badaye Jesu akiaiha aryahu anafundzi kumi na airi, na akiap'a nguvu na wadimi dzulu za p'ep'o osi na kuhoza makongo.   <span class="verse" id="V2">2&#160;</span><a href="#FN2" class="notemark"><span class="popup">9:2 11:2</span></a>Gonya akiahuma mende makahubiri Uv̱oro Udzo wa uthawali wa Mulungu na kuhoza akongo.   <span class="verse" id="V3">3&#160;</span><a href="#FN3" class="notemark"><span class="popup">9:3 22:35</span></a>Akiambira vivi, “Musitsukule chochosi mo charoni. Musitsukule mudhath'a, hedu mukoba, hedu leu, hedu p'esa, hedu k'andzu mbiri.   <span class="verse" id="V4">4&#160;</span>Nyumba yoyosi mundiyongira na mukaribishwet'o, kalani kahi za nyumba iyo hatha mukale munauka ndo mwambole.   <span class="verse" id="V5">5&#160;</span><a href="#FN4" class="notemark"><span class="popup">9:5 Mahe 13:51</span></a>Ela mwangiraho mudzini na o at'u masimukaribishe, bai haukeni na mukut'e-kut'e vumbi ra maguluni mwenu, kunyesa kukala mandamanya enye.”   </div><div class='p'> <span class="verse" id="V6">6&#160;</span>Kwa vizho o anafundzi makiuka kwenda. Bai machenda kadzidzi kano na kadzidzi karya kuhubiri Uv̱oro Udzo na kuhoza akongo kila hat'u.   </div><div class='s'>Kudangana kwa Herode </div> <div class='r'>Math'ayo 14:1-12; Mariko 6:14-29  </div><div class='p'> <span class="verse" id="V7">7&#160;</span><a href="#FN5" class="notemark"><span class="popup">9:7-9 9:19</span></a>Bai muthawali Herode arihosikira dzulu za gago gosi garigokala ganakala, wadangana, mana at'u angine mere manaamba, “Johana Mubat'izaji wafufuka.”   <span class="verse" id="V8">8&#160;</span>Angine o makiamba, “Nabii Elija adzatsumbuka,” na angine nao makiamba, “Mumwenga kahi za o manabii a kapindi adzafufuka.”   <span class="verse" id="V9">9&#160;</span><a href="#FN6" class="notemark"><span class="popup">9:9 23:8</span></a>Ela Herode akiamba, “Johana namutosa kitswa, vikara ni h'ani yuno niriye ninasikira uv̱oro uno dzuluze?” Bai akikala anathamani kumona.   </div><div class='s'>Jesu anarisa at'u zaidhi ya alifu ts'ano </div> <div class='r'>Math'ayo 14:13-21; Mariko 6:30-44; Johana 6:1-14  </div><div class='p'> <span class="verse" id="V10">10&#160;</span><a href="#FN7" class="notemark"><span class="popup">9:10-17 Math' 15:32-39</span></a><a href="#FN8" class="notemark"><span class="popup">9:10 6:13; 10:17</span></a>Vikara aryahu ahumwie marihouya, makudzamwambira Jesu go marigokala magahenda. Bai Jesu akiahala o anafundzie na makihenda nyeree, machenda kahi za mudzi uifwao Beth'isaida.   <span class="verse" id="V11">11&#160;</span>Ela ro kundi ra at'u rikivimanya vizho, naro rikimuthuwa. Bai Jesu akiakaribisha na akinena nao dzulu za wo uthawali wa Mulungu na kidza akiahoza ao mariokala mana haja ya kuhozwa.   </div><div class='p'> <span class="verse" id="V12">12&#160;</span>Vikara dzuwa ririhokala rinenda kutswani aryahu anafundzie kumi na airi mamwendera na makimwamba, “Baha uafumule aa ili mende kahi za midzi na minda iriyo hehi na haha makadzimalire chakurya na ndazi, mana hano be ni nyika t'uhu.”   <span class="verse" id="V13">13&#160;</span>Jesu akiamba, “Ap'eni chakurya ninwi.” Ndo o anafundzie makimudzigidzya makimwamba, “Huna mikahe mitsano na makumba mairi thu labuda fukarigulire riri kundi rosi ra at'u chakurya.”   <span class="verse" id="V14">14&#160;</span>(Na haho were hana here at'u alifu ts'ano, alume.) Jesu akiambira o anafundzie akiamba, “Ambireni o at'u makeresi kahi za vithundhu zha here at'u mirongo mitsano-mitsano vivi.”   <span class="verse" id="V15">15&#160;</span>Bai o anafundzie makihenda vizho na o at'u makikeresi osi.   <span class="verse" id="V16">16&#160;</span>Jesu akihala yo mikahe mitsano na go makumba mairi, akilola dzulu mulunguni, akimboza muv̱era kwa Mulungu, gonya akivimogola-mogola na akiap'a o anafundzie maagazhire o at'u.   <span class="verse" id="V17">17&#160;</span><a href="#FN9" class="notemark"><span class="popup">9:17 2 Athaw 4:43-44</span></a>Nao osi makirya hatha makivilola. Marihogonya kurya o anafundzie makitsola-tsola zho visiku-visiku virizhokala vidzasala na makidzaza k'ahu kumi na mbiri.   </div><div class='s'>P'et'ero ananena kukala Jesu ndiye Masihi </div> <div class='r'>Math'ayo 16:13-19; Mariko 8:27-29  </div><div class='p'> <span class="verse" id="V18">18&#160;</span><a href="#FN10" class="notemark"><span class="popup">9:18 5:16</span></a>Siku mwenga Jesu were anavoya h'akeye, bai o anafundzie makidza haho. Akiauza, akiamba, “Vidze o at'u manaamba mino ni h'ani?”   <span class="verse" id="V19">19&#160;</span><a href="#FN11" class="notemark"><span class="popup">9:19 9:7-8; Luk 1:17; 7:16</span></a>Makidzigidzya makiamba, “Angine manaamba uwe u Johana Mubat'izaji, angine o manaamba, u Elija na hatha angine manaamba u mumwenga wa o manabii a kapindi ariyefufuka.”   <span class="verse" id="V20">20&#160;</span><a href="#FN12" class="notemark"><span class="popup">9:20 Math' 16:16; Luk 22:67</span></a>Jesu akiauza akiamba, “H'aya nwi, munaamba mino ni h'ani?” P'et'ero akiamba, “Uwe ndiwe ye Masihi wa Mulungu.”   <span class="verse" id="V21">21&#160;</span><a href="#FN13" class="notemark"><span class="popup">9:21 9:36</span></a>Bai Jesu akiakokot'era ili masizhambire mut'u yoyosi.   </div><div class='s'>Jesu anathala here andizhofwa </div> <div class='r'>Math'ayo 16:21-28; Mariko 8:31–9:1  </div><div class='p'> <span class="verse" id="V22">22&#160;</span><a href="#FN14" class="notemark"><span class="popup">9:22 9:43-45; 17:25; 18:31-34; 24:6-7</span></a>Jesu akienderera kunena akiamba, “Ye Mwana wa Mudamu suthi ateswe sana, na akahalwe ni athumia a Kiyahudi na alombi abomu na alimu a Sheria. Naye suthi alagwe, ela siku ya hahu andafufulwa.”   </div><div class='p'> <span class="verse" id="V23">23&#160;</span><a href="#FN15" class="notemark"><span class="popup">9:23-24 14:27; 17:33; Math' 10:38-39; Joh 12:25-26; 1 P'et 2:21</span></a>Gonya akiambira osi vivi, “Mut'u akihendza kunithuwa mimi, suthi adzikane mwenye, adzihike musalabawe kila siku na anithuwe.   <span class="verse" id="V24">24&#160;</span>Mana kila amalaye kuthizha rohoye andayangamiza, ela kila andiyeyangamiza rohoye kwa ut'u wangu, nde andiyeithizha.   <span class="verse" id="V25">25&#160;</span>Kwani vindamufwahani mut'u akipata vit'u zhosi zha urumwengu gonya rohoye yangamike hedu adzanonge mwenye?   <span class="verse" id="V26">26&#160;</span><a href="#FN16" class="notemark"><span class="popup">9:26 12:9; Math' 10:33; 2 T'imo 1:8; 2:12</span></a>Kwani mut'u anioneraye haya hamwenga na gaga mafundisho gangu, bai ye Mwana wa Mudamu andamuonera haya siku iyo andiyokudza kahi za ngumaye mwenye na ya Baba na ya malaika aeri.   <span class="verse" id="V27">27&#160;</span><a href="#FN17" class="notemark"><span class="popup">9:27 Math' 16:28</span></a>Bai ninamwambira ujeri, haha hana at'u mario k'amandafwa ng'o hatha mawone wo uthawali wa Mulungu.”   </div><div class='s'>Jesu anang'ala-ng'ala </div> <div class='r'>Math'ayo 17:1-8; Mariko 9:2-13  </div><div class='p'> <span class="verse" id="V28">28&#160;</span><a href="#FN18" class="notemark"><span class="popup">9:28-29 5:16</span></a>Siku nane bada ya Jesu kunena gaga, wamuhala P'et'ero, Johana na Jakobu, machendakwera dzulu za murima mavoye.   <span class="verse" id="V29">29&#160;</span><a href="#FN19" class="notemark"><span class="popup">9:29-36 2 P'et 1:16-18</span></a>Bai arihokala Jesu akuvoyani yo suraye yagaluka, zo nguwoze zikikala nyaruhe kidza za kung'ala-ng'ala zhomu.   <span class="verse" id="V30">30&#160;</span>Na lola haho henye hachambola at'u airi, Elija na Musa<a href="#FN20" class="notemark">*<span class="popup">9:30 Elija na Musa were ni vilongozi abomu a Kiyahudi ho kapindi.</span></a> nao makinena naye.   <span class="verse" id="V31">31&#160;</span><a href="#FN21" class="notemark"><span class="popup">9:31 9:22; 13:33</span></a>Nao were manang'ala-ng'ala. Bai at'u ao were mananena na Jesu dzulu za viryahu arizho were andathimiza na kifwache kiricho were kindakala ko Jerusalemu   <span class="verse" id="V32">32&#160;</span><a href="#FN22" class="notemark"><span class="popup">9:32 Joh 1:14</span></a>wakathi uwo P'et'ero na andziye were marere uts'indzizi wa fungo ela bai marihong'alwa ni matso, mawona wo mulangazawe hamwenga na aryahu at'u airi mariokala maimire naye.   <span class="verse" id="V33">33&#160;</span>Vikara Elija na Musa marihokala manauka, P'et'ero wamwamba Jesu, “Mwalimu ni vidzo zho zha fu haha! Nahuake vidzumba vihahu, kimwenga chako, kimwenga cha Musa na kimwenga cha Elija.” P'et'ero were tha k'amanya ananenani.   </div><div class='p'> <span class="verse" id="V34">34&#160;</span>Naye tha were k'adzatosa kukidza ingu rikidzaafinikira, na o anafundzi makigwirwa ni woga marihokala manafinikirwa ni ro ingu.   <span class="verse" id="V35">35&#160;</span><a href="#FN23" class="notemark"><span class="popup">9:35 3:22; Kumbu 18:15</span></a>Mo inguni muchambola mumiro wa mut'u ukiamba, “Yuyu ni Mwanangu niriyemutsagula, musirikizeni iye.”   <span class="verse" id="V36">36&#160;</span><a href="#FN24" class="notemark"><span class="popup">9:36 9:21</span></a>Bada ya yo sauthi kugonya kunena, o anafundzie mamona Jesu a h'akeye renye. Bai o anafundzie k'amazhambirire mut'u vivi wakathi uwo marihokala madzazhona hatha mathuwa kukala nazho enye.   </div><div class='s'>Jesu anamboza muvulana p'ep'o </div> <div class='r'>Math'ayo 17:14-18; Mariko 9:14-27  </div><div class='p'> <span class="verse" id="V37">37&#160;</span>Siku ya hiriye, marihokala madzatharamuka kula ko murimani, ngororoki bomu ya at'u yakudzathunganana na Jesu.   <span class="verse" id="V38">38&#160;</span>Kahi za yo ngororoki hachambola mwanamulume mumwenga ariyenena zhomu zhenye akiamba, “Mwalimu, nakuvoya umulole yuyu muthana wangu, mana sina mwana mungine.   <span class="verse" id="V39">39&#160;</span>Lola ana p'ep'o ariye nikumugwaga na akaandza kupiga k'ululu akamuhendya afitike na ambole fulo ra kanwani. K'avimwendera kure kamare, hatha vinamwanonga bai.   <span class="verse" id="V40">40&#160;</span>Nidzaasitira o anafundzio mamwamboze ye p'ep'o ela k'amazhadimire.”   </div><div class='p'> <span class="verse" id="V41">41&#160;</span>Jesu akidzigidzya akiamba, “H'enwi at'u a kizhazi cha kwangamika ngira, musio na kuluhiro, nindakala nanwi hatha rini? Hedu nindamuvumirira hatha rini? Murehe kuno ye muthanao.”   <span class="verse" id="V42">42&#160;</span>Vikara ye muvulana arihokala anadza ye p'ep'o akimupiga chavu na kufitika, ela Jesu akimuchemera akimwamboza ye p'ep'o, ye muvulana akihola, akimuhala akimulazha kwa babaye.   <span class="verse" id="V43">43&#160;</span><a href="#FN25" class="notemark"><span class="popup">9:43-45 9:21-22</span></a>Na lola o at'u osi makingalazwa kamare ni zo nguvu za Mulungu.  </div><div class='s'>Jesu anathala kaheri dzulu za kifwache </div> <div class='r'>Math'ayo 17:22-23; Mariko 9:30-32  </div><div class='p'>Bai marihokala o at'u machere kungalala-ngalala na go arigokala Jesu adzagahenda, iye Jesu waambira o anafundzie akiamba,   <span class="verse" id="V44">44&#160;</span>“Sirikizani sana gaga nimalago kumwambira. Kwani ye Mwana wa Mudamu andalazhwa mikononi mwa at'u.”   <span class="verse" id="V45">45&#160;</span><a href="#FN26" class="notemark"><span class="popup">9:45 18:34</span></a>Ela o anafundzie k'amang'alirirwe ni gago arigokala Jesu anaambira. Kwani kwao, were vidzafitswa ili masidime kuvielewa, na kidza ao were ni aoga na kumuza dzulu za gago.   </div><div class='s'>Jesu ananena dzulu za ubomu </div> <div class='r'>Math'ayo 18:1-5; Mariko 9:33-37  </div><div class='p'> <span class="verse" id="V46">46&#160;</span><a href="#FN27" class="notemark"><span class="popup">9:46-48 22:24-26</span></a>Bai o anafundzie makinenezana dzulu za mubomu ni h'ani kahi zao.   <span class="verse" id="V47">47&#160;</span>Ela Jesu akigamanya kare go maazo gao, kwa vizho akihala muhoho muthithe akimurungaraza ho hehi naye.   <span class="verse" id="V48">48&#160;</span><a href="#FN28" class="notemark"><span class="popup">9:48 10:16; 22:26; Math' 10:40; 20:26-27; Mar 10:43-44; Joh 13:20</span></a>Gonya akiambira, “Kila amuhokeraye muhoho muthithe dza yuyu kwa dzina rangu, ananihokera mimi, na ye anihokeraye mimi k'anihokera mimi bule, ela anamuhokera iye ariyenihuma, mana ye ariye ni muthithe kahi zenu nyosi be nde mubomu.”   </div><div class='s'>Ariye k'akinyume chenu a upande wenu </div> <div class='r'>Mariko 9:38-40  </div><div class='p'> <span class="verse" id="V49">49&#160;</span>Johana achambola kunena akiamba, “Bwana, fwaona mut'u anamboza p'ep'o kwa dzinaro, naswi hukimukahaza, kwa kukala si mumwenga wehu.”   <span class="verse" id="V50">50&#160;</span><a href="#FN29" class="notemark"><span class="popup">9:50 11:23; Math' 12:30</span></a>Jesu akimwamba, “Musimukahaze, mana mut'u ariye k'akinyume chenu, a upande wenu.”   </div><div class='s'>Kadzidzi ka Asamaria kanamukahala Jesu </div> <div class='p'> <span class="verse" id="V51">51&#160;</span><a href="#FN30" class="notemark"><span class="popup">9:51 24:50-51; Math' 19:1; Mar 10:1; Mahe 1:9</span></a>Vikara siku za Jesu kuhalwa kwenda mulunguni zirihofika hehi, Jesu wakat'a shauri kwenda Jerusalemu.   <span class="verse" id="V52">52&#160;</span><a href="#FN31" class="notemark"><span class="popup">9:52 10:33</span></a>Bai akihuma at'u mamuthangulie nao machenda kahi za kadzidzi ka Asamaria ili mamuthayarishire hat'u.   <span class="verse" id="V53">53&#160;</span>Ela o at'u a kuko makikahala kumukaribisha Jesu kwa kukala were anenda Jerusalemu.   </div><div class='p'> <span class="verse" id="V54">54&#160;</span><a href="#FN32" class="notemark"><span class="popup">9:54 2 Athaw 1:10, 12</span></a>K'uzhona anafundzie airi, Jakobu na Johana marihoona vizho makiamba, “Bwana, unahendza fuihe moho kula mulunguni udze uanonge-nonge ano [dza here Elija arizhohenda]?”   <span class="verse" id="V55">55&#160;</span>Ela Jesu akihunduka na akiadumulira, [akiamba, “Ninwi k'amumanya ni roho ya samupuli yani yo muriyo nayo. Mana Mwana wa Mudamu k'adzire kudzangamiza maisha ga at'u, ela wakudza kugaokola.”]   <span class="verse" id="V56">56&#160;</span>Bai makiuka na machenda kahi za kadzidzi kangine.   </div><div class='s'>Garama za kumuthuwa Jesu </div> <div class='r'>Math'ayo 8:19-22  </div><div class='p'> <span class="verse" id="V57">57&#160;</span>Vikara Jesu na anafundzie marihokala ma mo ngirani, makwendani, mut'u mumwenga wamwamba Jesu, “Mut'u mimi nindakuthuwa kila undikokwenda.”   <span class="verse" id="V58">58&#160;</span>Jesu akimudzigidzya akiamba, “Makala gana p'anga, na unyama wa kubururuka una vitsunji zhao, ela Mwana wa Mudamu, k'ana hat'u ha kuika mbavu.”   </div><div class='p'> <span class="verse" id="V59">59&#160;</span>Badaye Jesu akimwamba mut'u mungine, “Nithuwa.” Ela ye mut'u akidzigidzya akiamba, “Bwana niricha nikamuzike baba kwandza be nidze nikuthuwe.”   <span class="verse" id="V60">60&#160;</span>Jesu akimwamba, “Ariche at'u mariofwa mazike nyufu zao, ela uwe enda ukauhubiri wo uthawali wa Mulungu.”   <span class="verse" id="V61">61&#160;</span><a href="#FN33" class="notemark"><span class="popup">9:61 1 Athaw 19:20</span></a>Mut'u mungine ye akimwamba Jesu, “Mimi nindakuthuwa Bwana, ela niricha kwandza nikaalage adamu angu ko nyumbani.”   </div><div class='p'> <span class="verse" id="V62">62&#160;</span><a href="#FN34" class="notemark"><span class="popup">9:62 11:2; Afil 3:13</span></a>Jesu akimudzigidzya akiamba, “Mut'u yoyosi agwiraye jembe kurima gonya akalola nyuma k'afwaha kuhenda kazi kahi za uthawali wa Mulungu.”   </div><ul class='tnav'>
<li><a href='index.htm'>Luka</a></li>
<li><a href='LUK08.htm'>&lt;</a></li>
<li><a href='LUK.htm'>9</a></li>
<li><a href='LUK10.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">9:1</a>
<span class="xo">9:1-6 </span><span class="xt">10:1-12</span></p>
<p class="x" id="FN2"><span class="notemark"></span><a class="notebackref" href="#V2">9:2</a>
<span class="xo">9:2 </span><span class="xt">11:2</span></p>
<p class="x" id="FN3"><span class="notemark"></span><a class="notebackref" href="#V3">9:3</a>
<span class="xo">9:3 </span><span class="xt">22:35</span></p>
<p class="x" id="FN4"><span class="notemark"></span><a class="notebackref" href="#V5">9:5</a>
<span class="xo">9:5 </span><span class="xt">Mahe 13:51</span></p>
<p class="x" id="FN5"><span class="notemark"></span><a class="notebackref" href="#V7">9:7</a>
<span class="xo">9:7-9 </span><span class="xt">9:19</span></p>
<p class="x" id="FN6"><span class="notemark"></span><a class="notebackref" href="#V9">9:9</a>
<span class="xo">9:9 </span><span class="xt">23:8</span></p>
<p class="x" id="FN7"><span class="notemark"></span><a class="notebackref" href="#V10">9:10</a>
<span class="xo">9:10-17 </span><span class="xt">Math' 15:32-39</span></p>
<p class="x" id="FN8"><span class="notemark"></span><a class="notebackref" href="#V10">9:10</a>
<span class="xo">9:10 </span><span class="xt">6:13; 10:17</span></p>
<p class="x" id="FN9"><span class="notemark"></span><a class="notebackref" href="#V17">9:17</a>
<span class="xo">9:17 </span><span class="xt">2 Athaw 4:43-44</span></p>
<p class="x" id="FN10"><span class="notemark"></span><a class="notebackref" href="#V18">9:18</a>
<span class="xo">9:18 </span><span class="xt">5:16</span></p>
<p class="x" id="FN11"><span class="notemark"></span><a class="notebackref" href="#V19">9:19</a>
<span class="xo">9:19 </span><span class="xt">9:7-8; Luk 1:17; 7:16</span></p>
<p class="x" id="FN12"><span class="notemark"></span><a class="notebackref" href="#V20">9:20</a>
<span class="xo">9:20 </span><span class="xt">Math' 16:16; Luk 22:67</span></p>
<p class="x" id="FN13"><span class="notemark"></span><a class="notebackref" href="#V21">9:21</a>
<span class="xo">9:21 </span><span class="xt">9:36</span></p>
<p class="x" id="FN14"><span class="notemark"></span><a class="notebackref" href="#V22">9:22</a>
<span class="xo">9:22 </span><span class="xt">9:43-45; 17:25; 18:31-34; 24:6-7</span></p>
<p class="x" id="FN15"><span class="notemark"></span><a class="notebackref" href="#V23">9:23</a>
<span class="xo">9:23-24 </span><span class="xt">14:27; 17:33; Math' 10:38-39; Joh 12:25-26; 1 P'et 2:21</span></p>
<p class="x" id="FN16"><span class="notemark"></span><a class="notebackref" href="#V26">9:26</a>
<span class="xo">9:26 </span><span class="xt">12:9; Math' 10:33; 2 T'imo 1:8; 2:12</span></p>
<p class="x" id="FN17"><span class="notemark"></span><a class="notebackref" href="#V27">9:27</a>
<span class="xo">9:27 </span><span class="xt">Math' 16:28</span></p>
<p class="x" id="FN18"><span class="notemark"></span><a class="notebackref" href="#V28">9:28</a>
<span class="xo">9:28-29 </span><span class="xt">5:16</span></p>
<p class="x" id="FN19"><span class="notemark"></span><a class="notebackref" href="#V29">9:29</a>
<span class="xo">9:29-36 </span><span class="xt">2 P'et 1:16-18</span></p>
<p class="f" id="FN20"><span class="notemark">*</span><a class="notebackref" href="#V30">9:30</a>
<span class="fr">9:30 </span><span class="ft">Elija na Musa were ni vilongozi abomu a Kiyahudi ho kapindi.</span></p>
<p class="x" id="FN21"><span class="notemark"></span><a class="notebackref" href="#V31">9:31</a>
<span class="xo">9:31 </span><span class="xt">9:22; 13:33</span></p>
<p class="x" id="FN22"><span class="notemark"></span><a class="notebackref" href="#V32">9:32</a>
<span class="xo">9:32 </span><span class="xt">Joh 1:14</span></p>
<p class="x" id="FN23"><span class="notemark"></span><a class="notebackref" href="#V35">9:35</a>
<span class="xo">9:35 </span><span class="xt">3:22; Kumbu 18:15</span></p>
<p class="x" id="FN24"><span class="notemark"></span><a class="notebackref" href="#V36">9:36</a>
<span class="xo">9:36 </span><span class="xt">9:21</span></p>
<p class="x" id="FN25"><span class="notemark"></span><a class="notebackref" href="#V43">9:43</a>
<span class="xo">9:43-45 </span><span class="xt">9:21-22</span></p>
<p class="x" id="FN26"><span class="notemark"></span><a class="notebackref" href="#V45">9:45</a>
<span class="xo">9:45 </span><span class="xt">18:34</span></p>
<p class="x" id="FN27"><span class="notemark"></span><a class="notebackref" href="#V46">9:46</a>
<span class="xo">9:46-48 </span><span class="xt">22:24-26</span></p>
<p class="x" id="FN28"><span class="notemark"></span><a class="notebackref" href="#V48">9:48</a>
<span class="xo">9:48 </span><span class="xt">10:16; 22:26; Math' 10:40; 20:26-27; Mar 10:43-44; Joh 13:20</span></p>
<p class="x" id="FN29"><span class="notemark"></span><a class="notebackref" href="#V50">9:50</a>
<span class="xo">9:50 </span><span class="xt">11:23; Math' 12:30</span></p>
<p class="x" id="FN30"><span class="notemark"></span><a class="notebackref" href="#V51">9:51</a>
<span class="xo">9:51 </span><span class="xt">24:50-51; Math' 19:1; Mar 10:1; Mahe 1:9</span></p>
<p class="x" id="FN31"><span class="notemark"></span><a class="notebackref" href="#V52">9:52</a>
<span class="xo">9:52 </span><span class="xt">10:33</span></p>
<p class="x" id="FN32"><span class="notemark"></span><a class="notebackref" href="#V54">9:54</a>
<span class="xo">9:54 </span><span class="xt">2 Athaw 1:10, 12</span></p>
<p class="x" id="FN33"><span class="notemark"></span><a class="notebackref" href="#V61">9:61</a>
<span class="xo">9:61 </span><span class="xt">1 Athaw 19:20</span></p>
<p class="x" id="FN34"><span class="notemark"></span><a class="notebackref" href="#V62">9:62</a>
<span class="xo">9:62 </span><span class="xt">11:2; Afil 3:13</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

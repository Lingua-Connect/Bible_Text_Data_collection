<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Johana 3</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Johana</a></li>
<li><a href='JHN02.htm'>&lt;</a></li>
<li><a href='JHN.htm'>3</a></li>
<li><a href='JHN04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>Kuzhalwa kaheri kwa Roho </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">3:1 Nikodemu: 7:50; 19:39</span></a>Bai kwereko mut'u mumwenga aifwaye Nikodemu. Nikodemu were ni kilongozi wa Ayahudi ariyekala kahi za chama cha Mafarisayo.   <span class="verse" id="V2">2&#160;</span><a href="#FN2" class="notemark"><span class="popup">3:2 Math' 22:16; Joh 2:11</span></a>Siku mwenga wakwenda kwa Jesu na usiku, achendamwamba, “Rabi hunamanya kukala u mwalimu ariyehumwa ni Mulungu. Mana k'akuna adimaye kuhenda ii miujiza uhendayo hasiho Mulungu kukala hamwenga naye.”   </div><div class='p'> <span class="verse" id="V3">3&#160;</span><a href="#FN3" class="notemark"><span class="popup">3:3 1:13</span></a>Jesu akimwamba, “Ninakwambira ujeri wenye, mut'u asihozhalwa mara ya hiri, k'adima kuwona uthawali wa Mulungu.”   </div><div class='p'> <span class="verse" id="V4">4&#160;</span>Nikodemu akiuza akiamba, “Mut'u adimadze kuzhalwa kaheri kala adzakala muthumia? Vidze anadima kwangira kaheri ndanini mwa mameye na akazhalwa?”   </div><div class='p'> <span class="verse" id="V5">5&#160;</span><a href="#FN4" class="notemark"><span class="popup">3:5 Tit 3:5</span></a>Jesu akimwamba, “Ninakwambira ujeri wenye, mut'u asihozhalwa kwa madzi na Roho k'adima kwangira kahi za uthawali wa Mulungu.   <span class="verse" id="V6">6&#160;</span><a href="#FN5" class="notemark"><span class="popup">3:6 6:63</span></a>Kizhalwacho ni mwiri, ni mwiri na kizhalwacho ni Roho, ni roho.   <span class="verse" id="V7">7&#160;</span>Usangalale kwa zho nidzizhonena kwamba, ‘Suthi muzhalwe lwa hiri.’   <span class="verse" id="V8">8&#160;</span><a href="#FN6" class="notemark"><span class="popup">3:8 Muhub 11:5</span></a>Lola p'eho nikuvuma kokosi ihendzako. Unadima kuisikira ivumazho, ela k'udima kumanya ilako hedu yendako. Bai ndo virizho na kila mut'u azhalwaye ni Roho.”   </div><div class='p'> <span class="verse" id="V9">9&#160;</span>Nikodemu akiamba, “Maut'u gano ganadima kukaladze?”   <span class="verse" id="V10">10&#160;</span>Jesu akiamba, “U mwalimu wa Iziraeli, ela ko maut'u gaga k'ugamanya?   <span class="verse" id="V11">11&#160;</span><a href="#FN7" class="notemark"><span class="popup">3:11 3:32; 8:26</span></a>Ninakwambira ujeri, hunanena humanyago na hunamboza ushahidhi wa hurigogaona, ela hatha hamwenga na vizho ninwi at'u k'amukubali ushahidhi wehu.   <span class="verse" id="V12">12&#160;</span><a href="#FN8" class="notemark"><span class="popup">3:12 12:32; 14:1-3; 17:5</span></a>Nidzamwambira maut'u ga urumwenguni na k'amukuluhira. Vidze, ela mundakuluhira nikimwambira maut'u ga mulunguni?   </div><div class='p'> <span class="verse" id="V13">13&#160;</span><a href="#FN9" class="notemark"><span class="popup">3:13 Ndhum 30:4; Arum 10:6</span></a>“K'akuna mut'u ariyekwenda mulunguni, hasihokala iye ariyethima kula mulunguni ambaye ni Mwana wa Mudamu.   <span class="verse" id="V14">14&#160;</span><a href="#FN10" class="notemark"><span class="popup">3:14 Hesab 21:9; Joh 8:28; 12:32-34; 18:32</span></a>Here Musa arizhomwanula ye nyoka wa ng'andu ko nyika, ndizho Mwana wa Mudamu arizho suthi anulwe,   <span class="verse" id="V15">15&#160;</span><a href="#FN11" class="notemark"><span class="popup">3:15 20:31</span></a>kwamba kila mut'u amukuluhiraye akale na uzima wa kare na kare.   </div><div class='p'> <span class="verse" id="V16">16&#160;</span><a href="#FN12" class="notemark"><span class="popup">3:16 3:36; 5:24; Arum 8:32; 1 Joh 3:1; 4:9-10; 5:11, 13</span></a>“Kwa mana Mulungu wauhendza urumwengu zhomu hatha akimulazha Mwanawe wa h'akeye ili kila amukuluhiraye asingamike, ela akale na uzima wa kare na kare.   <span class="verse" id="V17">17&#160;</span><a href="#FN13" class="notemark"><span class="popup">3:17 12:47</span></a>Mulungu k'amuhumire Mwanawe urumwenguni ili adze auhukumu, ela uokolwe kukirira kwa iye.   <span class="verse" id="V18">18&#160;</span><a href="#FN14" class="notemark"><span class="popup">3:18 5:22</span></a>Kila amukuluhiraye ye Mwana k'ahukumiwa, ela kila asiyemukuluhira adzahukumiwa kare, kwa kukala k'amukuluhirire Mwana wa h'akeye wa Mulungu.   </div><div class='p'> <span class="verse" id="V19">19&#160;</span><a href="#FN15" class="notemark"><span class="popup">3:19 8:12</span></a>“Bai chausa cha hatha at'u mahukumiwe ni kiki; wo mulangaza wakudza urumwenguni, ela o at'u makihendza kiza kuriko wo mulangaza kwa kukala mahendo gao ni mai.   <span class="verse" id="V20">20&#160;</span><a href="#FN16" class="notemark"><span class="popup">3:20 Aefe 5:11-13</span></a>Kwani kila mut'u ahendaye mai nikuutsukirirwa wo mulangaza, na k'andakudza ho mulangazani sidze mahendoge gakaoneka.   <span class="verse" id="V21">21&#160;</span><a href="#FN17" class="notemark"><span class="popup">3:21 1 Joh 2:4</span></a>Ela kila mut'u ahendaye ga hachi nikudza mulangazani kwamba adzigogahenda gaoneke lwazu kukala adzagahenda kukirira kwa Mulungu.”   </div><div class='s'>Johana ananena dzulu za ubomu wa Jesu </div> <div class='p'> <span class="verse" id="V22">22&#160;</span><a href="#FN18" class="notemark"><span class="popup">3:22 4:1-2</span></a>Bada ya gaga, Jesu na anafundzie mambola Jerusalemu na akikala hamwenga nao kwa muda kahi za jimbo ra Judea na akibat'iza at'u.   </div><div class='p'> <span class="verse" id="V23">23&#160;</span>Johana naye were anabat'iza at'u kuko Enoni hehi na Salimu, kwani were kuna madzi manji kuko, na at'u manadza makibat'izwa.   <span class="verse" id="V24">24&#160;</span><a href="#FN19" class="notemark"><span class="popup">3:24 Math' 4:12; 14:3</span></a>Wakathi uwo Johana were k'adzangwe kwangizwa jela bule.   </div><div class='p'> <span class="verse" id="V25">25&#160;</span>Bai kuchambola h'uwoh'uwo kahi za anafundzi a Johana na Muyahudi mumwenga dzulu za adha ra kuoga.   <span class="verse" id="V26">26&#160;</span><a href="#FN20" class="notemark"><span class="popup">3:26 1:29-34</span></a>Ndo makidza kwa Johana na makimwambira, “Rabi, unamukumbukira yuya mut'u ariyekala nawe nyangamo ya hiri ya Jorodani, yuya uriyenena dzuluze? Lola vivi anabat'iza na kila mut'u anamuthuwa!”   </div><div class='p'> <span class="verse" id="V27">27&#160;</span><a href="#FN21" class="notemark"><span class="popup">3:27 19:11; 1 Akor 4:7; Aebu 5:4</span></a>Johana akiamba, “K'akuna adimaye kukala na kit'u hasiho kukigerwa kula mulunguni.   <span class="verse" id="V28">28&#160;</span><a href="#FN22" class="notemark"><span class="popup">3:28 1:20; Mala 3:1; Math' 11:10</span></a>Ninwi enye mu mashudhia gangu kukala naamba, ‘Mimi si Masihi,’ ela naamba, ‘Nahumwa mbereze.’   <span class="verse" id="V29">29&#160;</span><a href="#FN23" class="notemark"><span class="popup">3:29 Math' 9:15</span></a>Mimi ni here muhiriki wa bwana harusi. Ye bwana harusi nde mwenye bibi harusi. Muhiriki wa bwana harusi nikuima na kusirikiza, na nikufwahirwa asikiraho sauthi ya bwana harusi. Vivi ndo hatha nina raha zhomu.   <span class="verse" id="V30">30&#160;</span>Vinav̱irya ngumaye ingezeke na yangu ihunguke.   </div><div class='p'> <span class="verse" id="V31">31&#160;</span><a href="#FN24" class="notemark"><span class="popup">3:31 8:23; 15:19; 1 Joh 4:5</span></a>“Ye mut'u adzaye kula dzulu ni mubomu kuriko at'u osi; naye mut'u wa haha ts'i ni wa haha ts'i, na nikunena maut'u ga haha ts'i. Ela iye adzaye kula mulunguni ni mubomu kuriko osi.   <span class="verse" id="V32">32&#160;</span><a href="#FN25" class="notemark"><span class="popup">3:32 3:11</span></a>Mut'u iye anena vizho arizhoona na kusikira, ela k'akuna akubaliye ushahidhiwe.   <span class="verse" id="V33">33&#160;</span>Kila akubaliye ushahidhiwe anathibitisha kukala Mulungu ni jeri.   <span class="verse" id="V34">34&#160;</span>Bai iye ahumwaye ni Mulungu nikunena maneno ga Mulungu, kwa kukala Mulungu nikumup'a unji wa Rohore.   </div><div class='p'> <span class="verse" id="V35">35&#160;</span><a href="#FN26" class="notemark"><span class="popup">3:35 5:20; 10:17; 13:3; 14:10; 17:2; Math' 11:27; 28:18</span></a>“Iye Baba anamuhendza Mwanawe na adzazhika vit'u zhosi mikononi mwakwe.   <span class="verse" id="V36">36&#160;</span><a href="#FN27" class="notemark"><span class="popup">3:36 3:16</span></a>Kila amukuluhiraye ye Mwana yuna uzima wa kare na kare, ela kila amukahalaye k'andawona uwo uzima uwo, ela k'oro za Mulungu zi dzuluze.”   </div><ul class='tnav'>
<li><a href='index.htm'>Johana</a></li>
<li><a href='JHN02.htm'>&lt;</a></li>
<li><a href='JHN.htm'>3</a></li>
<li><a href='JHN04.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark"></span><a class="notebackref" href="#V1">3:1</a>
<span class="fr">3:1 </span><span class="ft">Nikodemu: 7:50; 19:39</span></p>
<p class="x" id="FN2"><span class="notemark"></span><a class="notebackref" href="#V2">3:2</a>
<span class="xo">3:2 </span><span class="xt">Math' 22:16; Joh 2:11</span></p>
<p class="x" id="FN3"><span class="notemark"></span><a class="notebackref" href="#V3">3:3</a>
<span class="xo">3:3 </span><span class="xt">1:13</span></p>
<p class="x" id="FN4"><span class="notemark"></span><a class="notebackref" href="#V5">3:5</a>
<span class="xo">3:5 </span><span class="xt">Tit 3:5</span></p>
<p class="x" id="FN5"><span class="notemark"></span><a class="notebackref" href="#V6">3:6</a>
<span class="xo">3:6 </span><span class="xt">6:63</span></p>
<p class="x" id="FN6"><span class="notemark"></span><a class="notebackref" href="#V8">3:8</a>
<span class="xo">3:8 </span><span class="xt">Muhub 11:5</span></p>
<p class="x" id="FN7"><span class="notemark"></span><a class="notebackref" href="#V11">3:11</a>
<span class="xo">3:11 </span><span class="xt">3:32; 8:26</span></p>
<p class="x" id="FN8"><span class="notemark"></span><a class="notebackref" href="#V12">3:12</a>
<span class="xo">3:12 </span><span class="xt">12:32; 14:1-3; 17:5</span></p>
<p class="x" id="FN9"><span class="notemark"></span><a class="notebackref" href="#V13">3:13</a>
<span class="xo">3:13 </span><span class="xt">Ndhum 30:4; Arum 10:6</span></p>
<p class="x" id="FN10"><span class="notemark"></span><a class="notebackref" href="#V14">3:14</a>
<span class="xo">3:14 </span><span class="xt">Hesab 21:9; Joh 8:28; 12:32-34; 18:32</span></p>
<p class="x" id="FN11"><span class="notemark"></span><a class="notebackref" href="#V15">3:15</a>
<span class="xo">3:15 </span><span class="xt">20:31</span></p>
<p class="x" id="FN12"><span class="notemark"></span><a class="notebackref" href="#V16">3:16</a>
<span class="xo">3:16 </span><span class="xt">3:36; 5:24; Arum 8:32; 1 Joh 3:1; 4:9-10; 5:11, 13</span></p>
<p class="x" id="FN13"><span class="notemark"></span><a class="notebackref" href="#V17">3:17</a>
<span class="xo">3:17 </span><span class="xt">12:47</span></p>
<p class="x" id="FN14"><span class="notemark"></span><a class="notebackref" href="#V18">3:18</a>
<span class="xo">3:18 </span><span class="xt">5:22</span></p>
<p class="x" id="FN15"><span class="notemark"></span><a class="notebackref" href="#V19">3:19</a>
<span class="xo">3:19 </span><span class="xt">8:12</span></p>
<p class="x" id="FN16"><span class="notemark"></span><a class="notebackref" href="#V20">3:20</a>
<span class="xo">3:20 </span><span class="xt">Aefe 5:11-13</span></p>
<p class="x" id="FN17"><span class="notemark"></span><a class="notebackref" href="#V21">3:21</a>
<span class="xo">3:21 </span><span class="xt">1 Joh 2:4</span></p>
<p class="x" id="FN18"><span class="notemark"></span><a class="notebackref" href="#V22">3:22</a>
<span class="xo">3:22 </span><span class="xt">4:1-2</span></p>
<p class="x" id="FN19"><span class="notemark"></span><a class="notebackref" href="#V24">3:24</a>
<span class="xo">3:24 </span><span class="xt">Math' 4:12; 14:3</span></p>
<p class="x" id="FN20"><span class="notemark"></span><a class="notebackref" href="#V26">3:26</a>
<span class="xo">3:26 </span><span class="xt">1:29-34</span></p>
<p class="x" id="FN21"><span class="notemark"></span><a class="notebackref" href="#V27">3:27</a>
<span class="xo">3:27 </span><span class="xt">19:11; 1 Akor 4:7; Aebu 5:4</span></p>
<p class="x" id="FN22"><span class="notemark"></span><a class="notebackref" href="#V28">3:28</a>
<span class="xo">3:28 </span><span class="xt">1:20; Mala 3:1; Math' 11:10</span></p>
<p class="x" id="FN23"><span class="notemark"></span><a class="notebackref" href="#V29">3:29</a>
<span class="xo">3:29 </span><span class="xt">Math' 9:15</span></p>
<p class="x" id="FN24"><span class="notemark"></span><a class="notebackref" href="#V31">3:31</a>
<span class="xo">3:31 </span><span class="xt">8:23; 15:19; 1 Joh 4:5</span></p>
<p class="x" id="FN25"><span class="notemark"></span><a class="notebackref" href="#V32">3:32</a>
<span class="xo">3:32 </span><span class="xt">3:11</span></p>
<p class="x" id="FN26"><span class="notemark"></span><a class="notebackref" href="#V35">3:35</a>
<span class="xo">3:35 </span><span class="xt">5:20; 10:17; 13:3; 14:10; 17:2; Math' 11:27; 28:18</span></p>
<p class="x" id="FN27"><span class="notemark"></span><a class="notebackref" href="#V36">3:36</a>
<span class="xo">3:36 </span><span class="xt">3:16</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

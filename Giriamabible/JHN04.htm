<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Johana 4</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Johana</a></li>
<li><a href='JHN03.htm'>&lt;</a></li>
<li><a href='JHN.htm'>4</a></li>
<li><a href='JHN05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>Mwokoli wa urumwengu ananyeswa Asamaria </div> <div class='p'> <span class="verse" id="V1">1-3&#160;</span><a href="#FN1" class="notemark"><span class="popup">4:1-2 3:22</span></a>Bai Mafarisayo masikira kukala Jesu anapata na kubat'iza anafundzi anji kuriko Johana. (Ingahokala Jesu mwenye were k'abat'iza, isihokala anafundzie.) K'uzhona zho Jesu arihomanya kukala Mafarisayo magasikira gago, akiuka kula Judea na akiuya Galilaya.   </div><div class='p'> <span class="verse" id="V4">4&#160;</span><a href="#FN2" class="notemark"><span class="popup">4:4 4:9; Luk 9:52; 17:11, 16; Mahe 8:4-25</span></a>Na kahi za charoche akikala k'ana budhi akire na Samaria.   <span class="verse" id="V5">5&#160;</span><a href="#FN3" class="notemark"><span class="popup">4:5 Mwan 33:19; 48:22</span></a>Ndeye vivi hatha mudzi mumwenga wa Samaria uriwoifwa Sikari. Mudzi uu were u hehi na munda wa Josefu ariwogerwa ni babaye Jakobu.   <span class="verse" id="V6">6&#160;</span>Na haho were hana kisima cha Jakobu, bai kwa kukala were Jesu adzatsoka kwa charoche, wakelesi k'anda-k'anda ya cho kisima akioya. Na wakathi uu were ni here saa sitha za mutsana.   <span class="verse" id="V7">7&#160;</span>Bai Jesu arihokala a ho kisimani, kukidza mwanamuche wa Kisamaria kudzaheka madzi. Arihofika haho Jesu akimwamba, “Nisaidhia na madzi ninwe hedu.”   <span class="verse" id="V8">8&#160;</span>Ganakala gaga were o anafundzie k'amaho, madzambola-mbola masokoni kwendagula chakurya.   </div><div class='p'> <span class="verse" id="V9">9&#160;</span><a href="#FN4" class="notemark"><span class="popup">4:9 2 Athaw 17:29-41; Ezra 4:1-3; Math' 10:5; Luk 9:52-53</span></a>Ye mwanamuche akimwamba, “Uwe u Muyahudi na mino ni Musamaria, kidza mwanamuche, viandzadze bai unanivoya madzi unwe?” (Mana Ayahudi na Asamaria were k'amadima kuhumira viya vimwenga zha kuririra hedu kunererwa.)   </div><div class='p'> <span class="verse" id="V10">10&#160;</span><a href="#FN5" class="notemark"><span class="popup">4:10 4:26; 7:37</span></a>Jesu akimwamba ye mwanamuche, “Kala unamanya kigerwa cha Mulungu na iye akuvoyaye madzi ni h'ani, ungamuvoya iye naye angakup'a madzi ga uzima.”   </div><div class='p'> <span class="verse" id="V11">11&#160;</span>Ye mwanamuche akiamba, “Undagahekadze Bwana, na k'una kiya cha kuhekera na kisima ni kire. Undagapatahi go madzi ga uzima?   <span class="verse" id="V12">12&#160;</span><a href="#FN6" class="notemark"><span class="popup">4:12 8:53</span></a>Vidze unamala uambe u mubomu kuriko babiyehu Jakobu ariyehup'a kisima kiki ambacho iye, anae, na mifugoye yosi manwa madzi ga kwakwe?”   </div><div class='p'> <span class="verse" id="V13">13&#160;</span><a href="#FN7" class="notemark"><span class="popup">4:13-14 6:35; 7:37</span></a>Jesu akiamba, “Kila anwaye madzi gaga andasikira k'ihu kaheri,   <span class="verse" id="V14">14&#160;</span>ela iye andiyenwa go madzi nindigomup'a k'andasikira k'ihu hatha kare na kare. Go madzi nindigomup'a mimi gandakala here kidzuho ndanimwe, na kidzuho kiki kindakala kinamup'a madzi ga uzima wa kare na kare.”   </div><div class='p'> <span class="verse" id="V15">15&#160;</span><a href="#FN8" class="notemark"><span class="popup">4:15 6:34</span></a>Ye mwanamuche akiamba, “Bwana, nip'a gago madzigo, ili nisisikire k'ihu kaheri, hedu hatha kudzaheka madzi kaheri haha.”   </div><div class='p'> <span class="verse" id="V16">16&#160;</span>Jesu akimwamba, “Enda ukamuhale mulumeo hedu udze naye.”   </div><div class='p'> <span class="verse" id="V17">17&#160;</span>Ye mwanamuche akiamba, “Sina mulume mino.” Jesu akimwambira, “U mujeri kuamba k'una mulume.   <span class="verse" id="V18">18&#160;</span>Kwani uwe udzafisha alume atsano mariokuhala na mukirichana, na hatha haha ninenaho, iye mulume uriye naye si wa hilali.”   </div><div class='p'> <span class="verse" id="V19">19&#160;</span><a href="#FN9" class="notemark"><span class="popup">4:19 9:17; Math' 21:46</span></a>Ye mwanamuche akiamba, “Bwana, naona uwe u nabii!   <span class="verse" id="V20">20&#160;</span><a href="#FN10" class="notemark"><span class="popup">4:20 Kumbu 12:5-14; Zabu 122:1-5</span></a>Babizehu a Kisamaria mamuvoya Mulungu kahi za murima uu, ela nwi Ayahudi mudzasita kuamba Jerusalemu ndo hat'u hav̱iryaho kuvoywa Mulungu.”   </div><div class='p'> <span class="verse" id="V21">21&#160;</span>Jesu akiamba, “Kuluhira gaga ninenago m'ama, wakathi unadza ambawo k'amundamuvoya Baba Mulungu kahi za murima uu hedu hatha Jerusalemu kaheri.   <span class="verse" id="V22">22&#160;</span><a href="#FN11" class="notemark"><span class="popup">4:22 Isa 2:3; Oba 17; Arum 9:3-4</span></a>Ninwi Asamaria munavoya, ela k'amumanya kala munamuvoya h'ani, ela siswi Ayahudi bai hunamumanya ye humuvoyaye, kwa kukala wokolwi unaadzirira at'u kukirira kwa Ayahudi.   <span class="verse" id="V23">23&#160;</span><a href="#FN12" class="notemark"><span class="popup">4:23-24 3:3-8; 2 Akor 3:17; Afil 3:3</span></a>Ela wakathi unadza na hatha udzire kare ambaho o avoyi a jeri na jeri mandamuvoya Baba Mulungu kahi za Roho na ujeri. Na aa be ndo avoyi mamalwao ni Baba.   <span class="verse" id="V24">24&#160;</span>Kwani Mulungu ni roho na ao mamuvoyao manav̱irya kumuvoya kahi za Roho na ujeri.”   </div><div class='p'> <span class="verse" id="V25">25&#160;</span><a href="#FN13" class="notemark"><span class="popup">4:25 1:41; 4:29; 7:26; 11:27</span></a>Ye mwanamuche akiamba, “Namanya iye Masihi andakudza, bai haho akidza andafung'aziza gosini.”   </div><div class='p'> <span class="verse" id="V26">26&#160;</span><a href="#FN14" class="notemark"><span class="popup">4:26 9:37</span></a>Jesu akiamba, “Mimi ninenaye nawe, ndimi iye.”   </div><div class='p'> <span class="verse" id="V27">27&#160;</span>Bai Jesu arihokala anasumurira na ye mwanamuche, anafundzie makiuya na machangalala kumona anasumurira na mwanamuche. Marihoona vizho, k'ahambolere hatha mumwenga ariyemuza ye mwanamuche kala anamalani hedu hatha kumuza Jesu kwanoni anasumurira naye.   </div><div class='p'> <span class="verse" id="V28">28&#160;</span>Bai ye mwanamuche akiricha wo muthangawe na akiuya ko mudzi wa Sikari achendaambira at'u akiamba,   <span class="verse" id="V29">29&#160;</span><a href="#FN15" class="notemark"><span class="popup">4:29 Math' 12:23</span></a>“Ndzoni mulole hedu yuno mut'u adziyenambira gosini nirigogahenda. Mut'u yuno akale nde Masihi?”   <span class="verse" id="V30">30&#160;</span>Bai at'u makimbola ko mudzini na makiandza kudza kwa Jesu.   </div><div class='p'> <span class="verse" id="V31">31&#160;</span>Bai wakathi uu o anafundzi makimurenga-renga Jesu makiamba, “Rabi, rya chakurya.”   </div><div class='p'> <span class="verse" id="V32">32&#160;</span>Ela Jesu akiamba, “Mimi nina chakurya musichokimanya bule.”   </div><div class='p'> <span class="verse" id="V33">33&#160;</span>O anafundzie marihosikira vizho makiuzana-uzana makiamba, “Vidze hakale hana mut'u adziyemurehera chakurya kare be zho?”   </div><div class='p'> <span class="verse" id="V34">34&#160;</span><a href="#FN16" class="notemark"><span class="popup">4:34 6:38; 8:28; 12:49-50; 14:31; 15:10; 17:4</span></a>Jesu akiamba, “Chakurya changu mimi ni kuhenda zho ahendzazho ye ariyenihuma na kumarigiza kaziye.   <span class="verse" id="V35">35&#160;</span><a href="#FN17" class="notemark"><span class="popup">4:35 Math' 9:37; Ugun 14:14-20</span></a>Ninwi munaamba, ‘Vinahala miezi mine ndo huvune.’ Ela namwambira muilolet'o yo minda, kwani ni myaruhe tse na i thayari kuvunwa.   <span class="verse" id="V36">36&#160;</span>Ye mut'u avunaye nikuhokezwa mushahara kalaho anagakusanya mavuno kahi za uzima wa kare na kare, kwamba iye mut'u alayaye na iye avunaye mafwahirwe hamwenga.   <span class="verse" id="V37">37&#160;</span><a href="#FN18" class="notemark"><span class="popup">4:37 Mik 6:15</span></a>Bai vizho ni jeri kukala ‘mut'u mumwenga ni kulaya na mungine akavuna.’   <span class="verse" id="V38">38&#160;</span>Namuhuma mukavune mavuno kwenye munda ambawo k'amuuhendere kazi, angine mahenda kazi kuko nanwi munafaidhi kazi yao.”   </div><div class='p'> <span class="verse" id="V39">39&#160;</span>Bai Asamaria anji kahi za wo mudzi wa Sikari mamukuluhira Jesu, kwa kukala ye mwanamuche were adzaashuhudia na kuamba, “Adzanambira kila kit'u nirichokihenda!”   <span class="verse" id="V40">40&#160;</span>Kwa vizho ao Asamaria marihokudza kwakwe mamuvoya akale haho hamwenga nao, naye akihenda vizho, akikala kuko siku mbiri.   </div><div class='p'> <span class="verse" id="V41">41&#160;</span>Bai Jesu akinena na o at'u, na anji angine makimukuluhira.   <span class="verse" id="V42">42&#160;</span><a href="#FN19" class="notemark"><span class="popup">4:42 1 Joh 4:14</span></a>Makimwamba ye mwanamuche, “Hunakuluhira vikara, si kwa viryahu urizhofwambira thu, ela kwa kukala siswi enye hudzamusikira na hunamanya kamare kukala ni jeri ni mwokoli wa urumwengu.”   </div><div class='s'>Jesu anahoza muthana wa mubomu mumwenga </div> <div class='r'>Math'ayo 8:5-13; Luka 7:1-10  </div><div class='p'> <span class="verse" id="V43">43&#160;</span>Bada ya kukala haho siku mbiri, Jesu wauka na achenda Galilaya.   <span class="verse" id="V44">44&#160;</span><a href="#FN20" class="notemark"><span class="popup">4:44 Math' 13:57</span></a>Kwani Jesu mwenye were waamba, “Nabii k'aishimiwa kahi za ts'i ya kwao.”   <span class="verse" id="V45">45&#160;</span>Ela arihofika Galilaya at'u makimuhokerat'o, mana were makwenda kwa sikuk'uu ya P'asaka ko Jerusalemu na makiona kila kit'u arichokihenda kahi za sikuk'uu iyo.   </div><div class='p'> <span class="verse" id="V46">46&#160;</span><a href="#FN21" class="notemark"><span class="popup">4:46-53 Math' 8:5-13</span></a><a href="#FN22" class="notemark"><span class="popup">4:46 2:1-11</span></a>Ndo Jesu achenda kaheri K'ana ya Galilaya, arikokala wagaluza madzi gakikala divai. Bai kuko kwere na mubomu ariyekala ana muthanawe Kaperinaumu ariyekala ni mukongo.   <span class="verse" id="V47">47&#160;</span>Arihosikira kukala Jesu were adzire kula Judea hatha Galilaya, wakwenda kwakwe na akimuvoya ende Kaperinaumu akamuhoze mwanawe ariyekala k'amanyikana kuthia.   </div><div class='p'> <span class="verse" id="V48">48&#160;</span><a href="#FN23" class="notemark"><span class="popup">4:48 Mar 13:22; 1 Akor 1:22</span></a>Jesu akiamba, “K'ahana hatha mumwenga wenu andiyekuluhira muhaka muone miujiza na maut'u ga kungalaza.”   </div><div class='p'> <span class="verse" id="V49">49&#160;</span>Iye mubomu akiamba, “Bwana, hinde kabila mwanangu k'adzamarigizika.”   </div><div class='p'> <span class="verse" id="V50">50&#160;</span>Jesu akimwamba, “Enda, mwanao andakala moyo!” Bai ye mut'u akikuluhira maneno ga Jesu na achenda.   </div><div class='p'> <span class="verse" id="V51">51&#160;</span>Arihokala akwendani ko mudzini, ahumikie makimuthungana na uv̱oro uu, “Muthanao ni muzima!”   <span class="verse" id="V52">52&#160;</span>Akiuza chamba ni wakathi wani iye muthanawe arihoandza kupata baha. Makiamba, “Ramuricha dzana, murongo wa saa fungahe za mutsana.”   </div><div class='p'> <span class="verse" id="V53">53&#160;</span><a href="#FN24" class="notemark"><span class="popup">4:53 2:23</span></a>Badaye ye babaye muthana akikumbukira kukala ni wakathi uryahu Jesu arihomwambira, “Muthanao andakala moyo.” Kwa vizho iye na adamue osi makikuluhira.   </div><div class='p'> <span class="verse" id="V54">54&#160;</span><a href="#FN25" class="notemark"><span class="popup">4:54 2:11</span></a>Uu were ndo muujiza wa hiri ariouhenda Jesu kuko Galilaya bada ya kudza kula Judea.   </div><ul class='tnav'>
<li><a href='index.htm'>Johana</a></li>
<li><a href='JHN03.htm'>&lt;</a></li>
<li><a href='JHN.htm'>4</a></li>
<li><a href='JHN05.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">4:1-3</a>
<span class="xo">4:1-2 </span><span class="xt">3:22</span></p>
<p class="x" id="FN2"><span class="notemark"></span><a class="notebackref" href="#V4">4:4</a>
<span class="xo">4:4 </span><span class="xt">4:9; Luk 9:52; 17:11, 16; Mahe 8:4-25</span></p>
<p class="x" id="FN3"><span class="notemark"></span><a class="notebackref" href="#V5">4:5</a>
<span class="xo">4:5 </span><span class="xt">Mwan 33:19; 48:22</span></p>
<p class="x" id="FN4"><span class="notemark"></span><a class="notebackref" href="#V9">4:9</a>
<span class="xo">4:9 </span><span class="xt">2 Athaw 17:29-41; Ezra 4:1-3; Math' 10:5; Luk 9:52-53</span></p>
<p class="x" id="FN5"><span class="notemark"></span><a class="notebackref" href="#V10">4:10</a>
<span class="xo">4:10 </span><span class="xt">4:26; 7:37</span></p>
<p class="x" id="FN6"><span class="notemark"></span><a class="notebackref" href="#V12">4:12</a>
<span class="xo">4:12 </span><span class="xt">8:53</span></p>
<p class="x" id="FN7"><span class="notemark"></span><a class="notebackref" href="#V13">4:13</a>
<span class="xo">4:13-14 </span><span class="xt">6:35; 7:37</span></p>
<p class="x" id="FN8"><span class="notemark"></span><a class="notebackref" href="#V15">4:15</a>
<span class="xo">4:15 </span><span class="xt">6:34</span></p>
<p class="x" id="FN9"><span class="notemark"></span><a class="notebackref" href="#V19">4:19</a>
<span class="xo">4:19 </span><span class="xt">9:17; Math' 21:46</span></p>
<p class="x" id="FN10"><span class="notemark"></span><a class="notebackref" href="#V20">4:20</a>
<span class="xo">4:20 </span><span class="xt">Kumbu 12:5-14; Zabu 122:1-5</span></p>
<p class="x" id="FN11"><span class="notemark"></span><a class="notebackref" href="#V22">4:22</a>
<span class="xo">4:22 </span><span class="xt">Isa 2:3; Oba 17; Arum 9:3-4</span></p>
<p class="x" id="FN12"><span class="notemark"></span><a class="notebackref" href="#V23">4:23</a>
<span class="xo">4:23-24 </span><span class="xt">3:3-8; 2 Akor 3:17; Afil 3:3</span></p>
<p class="x" id="FN13"><span class="notemark"></span><a class="notebackref" href="#V25">4:25</a>
<span class="xo">4:25 </span><span class="xt">1:41; 4:29; 7:26; 11:27</span></p>
<p class="x" id="FN14"><span class="notemark"></span><a class="notebackref" href="#V26">4:26</a>
<span class="xo">4:26 </span><span class="xt">9:37</span></p>
<p class="x" id="FN15"><span class="notemark"></span><a class="notebackref" href="#V29">4:29</a>
<span class="xo">4:29 </span><span class="xt">Math' 12:23</span></p>
<p class="x" id="FN16"><span class="notemark"></span><a class="notebackref" href="#V34">4:34</a>
<span class="xo">4:34 </span><span class="xt">6:38; 8:28; 12:49-50; 14:31; 15:10; 17:4</span></p>
<p class="x" id="FN17"><span class="notemark"></span><a class="notebackref" href="#V35">4:35</a>
<span class="xo">4:35 </span><span class="xt">Math' 9:37; Ugun 14:14-20</span></p>
<p class="x" id="FN18"><span class="notemark"></span><a class="notebackref" href="#V37">4:37</a>
<span class="xo">4:37 </span><span class="xt">Mik 6:15</span></p>
<p class="x" id="FN19"><span class="notemark"></span><a class="notebackref" href="#V42">4:42</a>
<span class="xo">4:42 </span><span class="xt">1 Joh 4:14</span></p>
<p class="x" id="FN20"><span class="notemark"></span><a class="notebackref" href="#V44">4:44</a>
<span class="xo">4:44 </span><span class="xt">Math' 13:57</span></p>
<p class="x" id="FN21"><span class="notemark"></span><a class="notebackref" href="#V46">4:46</a>
<span class="xo">4:46-53 </span><span class="xt">Math' 8:5-13</span></p>
<p class="x" id="FN22"><span class="notemark"></span><a class="notebackref" href="#V46">4:46</a>
<span class="xo">4:46 </span><span class="xt">2:1-11</span></p>
<p class="x" id="FN23"><span class="notemark"></span><a class="notebackref" href="#V48">4:48</a>
<span class="xo">4:48 </span><span class="xt">Mar 13:22; 1 Akor 1:22</span></p>
<p class="x" id="FN24"><span class="notemark"></span><a class="notebackref" href="#V53">4:53</a>
<span class="xo">4:53 </span><span class="xt">2:23</span></p>
<p class="x" id="FN25"><span class="notemark"></span><a class="notebackref" href="#V54">4:54</a>
<span class="xo">4:54 </span><span class="xt">2:11</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Math'ayo 1</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Math'ayo</a></li>
<li><a href='index.htm'>&lt;</a></li>
<li><a href='MAT.htm'>1</a></li>
<li><a href='MAT02.htm'>&gt;</a></li>
</ul>
<div class="main">
<div class='mt2'>Uv̱oro Udzo here arizhouora  </div><div class='mt'>MATH'AYO  </div><div class='is'>Uthongodhyeri  </div><div class='ip'>Chuwo kiki chaorwa ni muhumwi mumwenga wa Jesu ariyeifwa Math'ayo. Math'ayo were ni muthozi wa kodi na hatha ho anaifwa ni Jesu, kidza were a mo ofisi ya kodi. Math'ayo waaorera Ayahudi chuwo kiki. Kit'u kinyesacho kukala waaorera Ayahudi ni viryahu arizho anahendza kuhumira ‘Uthawali wa mulunguni,’ hat'u ha kuamba ‘Uthawali wa Mulungu.’ Ayahudi were k'amathala kuhadza dzina ra Mulungu vivi-vivi.  </div><div class='ip'>Lengo bomu ra Math'ayo kuora chuwo kiki ni kunyesa lwazu kukala Jesu ndiye Masihi. Math'ayo anahenda vivi kwa kuambiriza at'u garyahu arigohenda Jesu wakathi arihokala a haha dhuniani. Pia Math'ayo ananyesa viryahu Maoro ga Kilagane cha kare garizhothimizwa ni kudza kwa Jesu.  </div><div class='ip'>Mwisho kamare Math'ayo anamarigiza chuwoche na maneno ga Jesu arigoambiriza anafundzie wakathi arihokala k'adzangwe kwenda mulunguni.  </div><div class='imq'>“Mimi nagerwa wadimi wosi dzulu mulunguni na ts'i. Kwa vizho endani mukaahendye at'u a makabila gosi makale anafundzi angu. Muabat'ize kahi za dzina ra Baba, na ra Mwana, na ra Roho Mweri. Na muafundishe magagwire maut'u gosi nirigomulagiza. Na lola mimi nindakala hamwenga nanwi siku zosini muhaka mwisho wa dhunia.” (Math'ayo 28:18-20)  </div><div class='iot'>Maut'u garigo mumu  </div><div class='io'>At'u a lukolo arilombola Jesu Masihi 1:1-17  </div><div class='io'>Kuzhalwa kwa Jesu 1:18–2:23  </div><div class='io'>Johana Mubat'izaji anahubiri na kubat'iza at'u 3:1-12  </div><div class='io'>Kubat'izwa kwa Jesu 3:13-17  </div><div class='io'>Jesu anajezwa ni Shethani 4:1-11  </div><div class='io'>Maisha ga Jesu kuko Galilaya 4:12–18:35  </div><div class='io'>Jesu anambola Galilaya kwenda Jerusalemu 19:1–20:34  </div><div class='io'>Wiki ya mwisho ya Jesu: Kugwirwakwe na kwalagwakwe 21:1–27:66  </div><div class='io'>Kufufuka kwa Jesu 28:1-20   
</div><div class='chapterlabel' id="V0"> 1</div><div class='s'>At'u a lukolo arilombola Jesu Masihi </div> <div class='r'>Luka 3:23-38  </div><div class='p'> <span class="verse" id="V1">1&#160;</span><a href="#FN1" class="notemark"><span class="popup">1:1 Arum 1:3-4; 2 T'imo 2:8; Math' 20:30-31</span></a>Bai aa ndo at'u a lukolo arilombola Jesu Masihi. Jesu Masihi wambola kahi za lukolo lwa Daudi, na Daudi naye akimbola kahi za lukolo lwa Burahemu.   <span class="verse" id="V2">2&#160;</span><a href="#FN2" class="notemark"><span class="popup">1:2 Mwan 21:2-3; 25:26; 29:32–30:24</span></a>Burahemu wamuzhala Isaka. Isaka akimuzhala Jakobu. Jakobu akimuzhala Juda na nduguze a kilume.   <span class="verse" id="V3">3&#160;</span><a href="#FN3" class="notemark"><span class="popup">1:3 Mwan 38:29-30; Ruth' 4:18-22; Mik 5:2</span></a>Juda akimuzhala P'erezi na Zera (mameye P'erezi na Zera were anaifwa T'amari). P'erezi, akimuzhala Hezironi. Hezironi, akimuzhala Aramu.   <span class="verse" id="V4">4&#160;</span>Aramu, akimuzhala Aminadabu. Aminadabu, akimuzhala Nashoni. Nashoni akimuzhala Salimoni,   <span class="verse" id="V5">5&#160;</span><a href="#FN4" class="notemark"><span class="popup">1:5 Rahabu: Josh 2:1-24; Ruth'i na Boazi: Ruth' 1-4</span></a>Salimoni akimuzhala Boazi (mameye Boazi were anaifwa Rahabu). Boazi, akimuzhala Obedi (mameye Obedi were anaifwa Ruth'u). Obedi, akimuzhala Jese,   <span class="verse" id="V6">6&#160;</span><a href="#FN5" class="notemark"><span class="popup">1:6 2 Samw 11–12</span></a>babaye muthawali Daudi. Daudi akimuzhala Selemani, (ho kwandza mameye Selemani wakala ni mukaza Uria).   <span class="verse" id="V7">7&#160;</span><a href="#FN6" class="notemark"><span class="popup">1:7 1 Nyaka 11:31–12:23</span></a>Selemani naye akimuzhala Rehoboamu. Rehoboamu akimuzhala Abija. Abija akimuzhala Asafu.   <span class="verse" id="V8">8&#160;</span><a href="#FN7" class="notemark"><span class="popup">1:8 2 Nyaka 13:23–21:20; 26:1</span></a>Asafu akimuzhala Jehoshafati. Jehoshafati akimuzhala Joramu. Joramu akimuzhala Uzia.   <span class="verse" id="V9">9&#160;</span><a href="#FN8" class="notemark"><span class="popup">1:9 1 Nyaka 26:1–28:27</span></a>Uzia akimuzhala Jothamu. Jothamu akimuzhala Ahazi. Ahazi akimuzhala Hezekia.   <span class="verse" id="V10">10&#160;</span><a href="#FN9" class="notemark"><span class="popup">1:10 2 Nyaka 29:1–33:25</span></a>Hezekia akimuzhala Manase. Manase akimuzhala Amoni. Amoni akimuzhala Josia.   <span class="verse" id="V11">11&#160;</span><a href="#FN10" class="notemark"><span class="popup">1:11 2 Nyaka 34:1–36:21</span></a>Josia akimuzhala Jekonia na nduguze a kilume makathi Ayahudi marihokala manahalwa mateka kwenda Babiloni.   </div><div class='p'> <span class="verse" id="V12">12&#160;</span>Bada ya kuhalwa mateka kwa Ayahudi kugoma, Jekonia akimuzhala Salathieli. Salathieli akimuzhala Zerubabeli.   <span class="verse" id="V13">13&#160;</span>Zerubabeli akimuzhala Abiudu. Abiudu akimuzhala Eliakimu. Eliakimu akimuzhala Azori.   <span class="verse" id="V14">14&#160;</span>Azori, akimuzhala Zadoki. Zadoki akimuzhala Akimu. Akimu akimuzhala Eliudi.   <span class="verse" id="V15">15&#160;</span>Eliudi akimuzhala Eliazari. Eliazari akimuzhala Mathani. Mathani akimuzhala Jakobu.   <span class="verse" id="V16">16&#160;</span><a href="#FN11" class="notemark"><span class="popup">1:16 Luk 1:27</span></a>Na Jakobu akimuzhala Josefu. Josefu nde ariyekudzakala mulume wa Maryamu, mameye Jesu. Na Jesu nde iye Masihi.   </div><div class='p'> <span class="verse" id="V17">17&#160;</span>Kwa vizho kula Burahemu hatha muthawali Daudi, kwakala na vizhazi kumi na vine. Na kula Daudi hatha kuhalwa mateka kwa Ayahudi kuhirikwa Babiloni, kukikala na vizhazi kumi na vine kaheri. Na kula wakathi wa kuhalwa mateka kwa Ayahudi kuhirikwa Babiloni hatha kuzhalwa kwa iye Masihi, nako kukikala na vizhazi kumi na vine.   </div><div class='s'>Kuzhalwa kwa Jesu </div> <div class='r'>Luka 2:1-7  </div><div class='p'> <span class="verse" id="V18">18&#160;</span><a href="#FN12" class="notemark"><span class="popup">1:18 Luk 1:35</span></a>Vikara kuzhalwa kwa Jesu Masihi kwakala vivi: Maryamu ariye were andakala mameye Jesu were analolwa ni Josefu, ela kabila k'adzamuhala, akimanywa kukala ana mimba kwa nguvu za Roho Mweri.   <span class="verse" id="V19">19&#160;</span>Bai kwa kukala Josefu were ni mut'u muhachi k'ahendzeze kumugwiza aibu muchewe mbere za at'u bule, waona ni baha amuriche kisiri-siri.   <span class="verse" id="V20">20&#160;</span>Vikara arihokala achere kuviaza, lola malaika wa Bwana akimwambolera ndosoni akimwamba, “Josefu mwana wa Daudi,<a href="#FN13" class="notemark">*<span class="popup">1:20 Vivi manaye ni kukala Josefu ni wa lukolo lwa Daudi.</span></a> sogohe kumuhala mucheo Maryamu, mana yo mimba ariyo nayo be waipata kwa nguvu za Roho Mweri.   <span class="verse" id="V21">21&#160;</span><a href="#FN14" class="notemark"><span class="popup">1:21 Zabu 130:7; Math' 1:25; Luk 1:31; Mahe 4:12</span></a>Naye andazhala mwana mulume, na mwana iye undamwiha Jesu, mana iye nde andeaokola at'ue kula kahi za dambi zao.”   <span class="verse" id="V22">22&#160;</span>Bai vivi zhosi zhakala ili ro neno ririronenwa ni Bwana kukira kwa nabii rithimire. Kwani nabii wanena akiamba,   </div><div class='q'> <span class="verse" id="V23">23&#160;</span><a href="#FN15" class="notemark"><span class="popup">1:23 Isa 7:14</span></a>“Lolani, bikira andahenda mimba  </div><div class='q2'>na andazhala mwana mulume  </div><div class='q'>na dzinare andaifwa Imanueli,  </div><div class='q2'>yani Mulungu hamwenga naswi.”   </div><div class='p'> <span class="verse" id="V24">24&#160;</span>Vikara Josefu ariholamuka, akihenda vizho arizhokala adzalagizwa ni ye malaika. Wamuhala Maryamu,   <span class="verse" id="V25">25&#160;</span><a href="#FN16" class="notemark"><span class="popup">1:25 1:21</span></a>ela k'alalire naye hatha akimuzhala ye mwana wa kilume. Na Josefu akimwiha Jesu.   </div><ul class='tnav'>
<li><a href='index.htm'>Math'ayo</a></li>
<li><a href='index.htm'>&lt;</a></li>
<li><a href='MAT.htm'>1</a></li>
<li><a href='MAT02.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">1:1</a>
<span class="xo">1:1 </span><span class="xt">Arum 1:3-4; 2 T'imo 2:8; Math' 20:30-31</span></p>
<p class="x" id="FN2"><span class="notemark"></span><a class="notebackref" href="#V2">1:2</a>
<span class="xo">1:2 </span><span class="xt">Mwan 21:2-3; 25:26; 29:32–30:24</span></p>
<p class="x" id="FN3"><span class="notemark"></span><a class="notebackref" href="#V3">1:3</a>
<span class="xo">1:3 </span><span class="xt">Mwan 38:29-30; Ruth' 4:18-22; Mik 5:2</span></p>
<p class="f" id="FN4"><span class="notemark"></span><a class="notebackref" href="#V5">1:5</a>
<span class="fr">1:5 </span><span class="ft">Rahabu: Josh 2:1-24; Ruth'i na Boazi: Ruth' 1-4</span></p>
<p class="x" id="FN5"><span class="notemark"></span><a class="notebackref" href="#V6">1:6</a>
<span class="xo">1:6 </span><span class="xt">2 Samw 11–12</span></p>
<p class="x" id="FN6"><span class="notemark"></span><a class="notebackref" href="#V7">1:7</a>
<span class="xo">1:7 </span><span class="xt">1 Nyaka 11:31–12:23</span></p>
<p class="x" id="FN7"><span class="notemark"></span><a class="notebackref" href="#V8">1:8</a>
<span class="xo">1:8 </span><span class="xt">2 Nyaka 13:23–21:20; 26:1</span></p>
<p class="x" id="FN8"><span class="notemark"></span><a class="notebackref" href="#V9">1:9</a>
<span class="xo">1:9 </span><span class="xt">1 Nyaka 26:1–28:27</span></p>
<p class="x" id="FN9"><span class="notemark"></span><a class="notebackref" href="#V10">1:10</a>
<span class="xo">1:10 </span><span class="xt">2 Nyaka 29:1–33:25</span></p>
<p class="x" id="FN10"><span class="notemark"></span><a class="notebackref" href="#V11">1:11</a>
<span class="xo">1:11 </span><span class="xt">2 Nyaka 34:1–36:21</span></p>
<p class="x" id="FN11"><span class="notemark"></span><a class="notebackref" href="#V16">1:16</a>
<span class="xo">1:16 </span><span class="xt">Luk 1:27</span></p>
<p class="x" id="FN12"><span class="notemark"></span><a class="notebackref" href="#V18">1:18</a>
<span class="xo">1:18 </span><span class="xt">Luk 1:35</span></p>
<p class="f" id="FN13"><span class="notemark">*</span><a class="notebackref" href="#V20">1:20</a>
<span class="fr">1:20 </span><span class="ft">Vivi manaye ni kukala Josefu ni wa lukolo lwa Daudi.</span></p>
<p class="x" id="FN14"><span class="notemark"></span><a class="notebackref" href="#V21">1:21</a>
<span class="xo">1:21 </span><span class="xt">Zabu 130:7; Math' 1:25; Luk 1:31; Mahe 4:12</span></p>
<p class="x" id="FN15"><span class="notemark"></span><a class="notebackref" href="#V23">1:23</a>
<span class="xo">1:23 </span><span class="xt">Isa 7:14</span></p>
<p class="x" id="FN16"><span class="notemark"></span><a class="notebackref" href="#V25">1:25</a>
<span class="xo">1:25 </span><span class="xt">1:21</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

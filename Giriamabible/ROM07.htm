<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Arumi 7</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Arumi</a></li>
<li><a href='ROM06.htm'>&lt;</a></li>
<li><a href='ROM.htm'>7</a></li>
<li><a href='ROM08.htm'>&gt;</a></li>
</ul>
<div class="main">
 
<div class='chapterlabel' id="V0"> 7</div><div class='s'>K'ahuthawalwa ni Sheria kaheri </div> <div class='p'> <span class="verse" id="V1">1&#160;</span>Ndugu zangu, ninanena na ninwi mumanyao Sheria. Here mumanyazho kare, Sheria ithawala mut'u wakathi achere moyo.   <span class="verse" id="V2">2&#160;</span><a href="#FN1" class="notemark"><span class="popup">7:2 1 Akor 7:39</span></a>Mukaza mut'u naye, athawalwa ni Sheria ya akaza at'u wakathi ye mulumewe achere moyo. Ela siku ye mulumewe akifwa, Sheria<a href="#FN2" class="notemark">*<span class="popup">7:2 Sheria inenwayo haha ni Sheria ya Kiyahudi.</span></a> iyo k'aimuthawala kaheri.   <span class="verse" id="V3">3&#160;</span>Akihalwa ni mulume mungine kuno mulumewe achere moyo, mwanamuche iye nikukala ni muzindzi. Ela mulumewe akifwa, nikukala a huru kula kwa yo Sheria iyo, na hatha akahalwa ni mulume mungine kidza k'adima kuthalwa na kosa ra uzindzi.   <span class="verse" id="V4">4&#160;</span><a href="#FN3" class="notemark"><span class="popup">7:4 6:4; Agal 2:19</span></a>Na vizho ndo virizhokala kwenu ninwi ndugu zangu. Ninwi mwaifwerera yo Sheria kukirira na mwiri wa Masihi ili mukadime kuhalwa ni mulume mungine. Mulume iye ni yuyahu ariyefufulwa, naye wamuhala ili mukamuzhalire matunda Mulungu.   <span class="verse" id="V5">5&#160;</span><a href="#FN4" class="notemark"><span class="popup">7:5 6:21</span></a>Kwani furihokala k'ahudzamuhokera Jesu, Sheria yaigwiza miri yehu th'amaa za kuhenda dambi. Na mahendo gehu were mwishowe gandafurehera kifwa.   <span class="verse" id="V6">6&#160;</span><a href="#FN5" class="notemark"><span class="popup">7:6 6:7; 8:2-4; 2 Akor 3:6</span></a>Ela vino fu huru, mana yo Sheria iriyokala idzafuhendya atumwa fwaifwerera. Bai zhakala vivi ili fusihumike ts'ini za yo Sheria ya kapindi iriyohenda kwandhikwa, ela fuhumike kahi za maisha masha ga kulongozwa ni Roho.   </div><div class='s'>Sheria ya Mulungu na dambi </div> <div class='p'> <span class="verse" id="V7">7&#160;</span><a href="#FN6" class="notemark"><span class="popup">7:7-13 4:15</span></a><a href="#FN7" class="notemark"><span class="popup">7:7 Kumbu 5:21; Mwan 2:16-17; 3:6</span></a>Vikara ndo fuambedze be zho? Fuambe Sheria ni dambi? Hatha bule! Sheria yanimanyisa dambi ni noni, thu basi. Kwani kala si Sheria kuamba, “Usithamani kit'u cha mwandziyo,” singamanyire kukala kuthamani ni dambi.   <span class="verse" id="V8">8&#160;</span><a href="#FN8" class="notemark"><span class="popup">7:8 1 Akor 15:56</span></a>Ela dambi yapata mwanya kahi za lagizo riri. Bai dambi ikihumira mwanya uryahu kunitsotsera, be nikikala na dzitso na vit'u zha at'u zhomu hatha! Mana dambi k'aihenda kazi chamba k'akuna Sheria.   <span class="verse" id="V9">9&#160;</span><a href="#FN9" class="notemark"><span class="popup">7:9 5:13</span></a>Kapindi nakala nikiishi bila Sheria na were naishit'o, ela amuri irihokudza dambi nayo ikivumbuluka, nami nikifwa.   <span class="verse" id="V10">10&#160;</span><a href="#FN10" class="notemark"><span class="popup">7:10 Alaw 18:5</span></a>Ndo nikimanya kukala iyo amuri iriyokala niinirehere uzima, yanirehera kifwa.   <span class="verse" id="V11">11&#160;</span><a href="#FN11" class="notemark"><span class="popup">7:11 Mwan 3:13</span></a>Kwani dambi irihopata mwanya kahi za yo Sheria, yahumira mwanya uwo ikinikenga, gonya ikinalaga.   <span class="verse" id="V12">12&#160;</span><a href="#FN12" class="notemark"><span class="popup">7:12 1 T'imo 1:8</span></a>Bai yo Sheria yenye ni eri, na amurize nazo ni eri, na za hachi, na mbidzo.   </div><div class='p'> <span class="verse" id="V13">13&#160;</span>Vino be vikale Sheria mbidzo ndo iriyonirehera kifwa? Hatha bule! Dambi yanirehera kifwa kukirira kwa wo ut'u udzo ili imanyikane kukala iyo ni dambi, na kukirira kwa iyo amuri ikaze kukala mbii-mbii zaidhi.   <span class="verse" id="V14">14&#160;</span><a href="#FN13" class="notemark"><span class="popup">7:14 Zabu 51:5</span></a>Kwa vizho hunamanya kukala Sheria i kiroho, ela mimi mwenye ni kimwiri, naguzwa nikale mutumwa wa dambi.   <span class="verse" id="V15">15&#160;</span><a href="#FN14" class="notemark"><span class="popup">7:15 Agal 5:17</span></a>Mut'u mimi be simanya nihendaro bule. Zho nihendzazho sivihenda bule, ninahenda zho nirizho sizhendzi.   <span class="verse" id="V16">16&#160;</span>Na nikihenda gago nirigo sigaendzi, ninakubali kukala yo Sheria ni mbidzo.   <span class="verse" id="V17">17&#160;</span>Na gago sigahenda mimi mwenye kuhendza, ela ni yo dambi iriyo ndani mwangu, ndo inihendyayo nihende gago.   <span class="verse" id="V18">18&#160;</span><a href="#FN15" class="notemark"><span class="popup">7:18 Mwan 8:21; Afil 2:13</span></a>Kwani ninamanya kukala kahi za mwiri wa kwangu wa dambi, sina ridzo nidimaro kurihenda hatha mwenga. Na si ati ts'endzi kuhenda madzo, ninahendza, ela ninashindwa.   <span class="verse" id="V19">19&#160;</span>Go madzo nihendzago kugahenda sigahenda bule, ninahenda go mai nirigo ts'endzi kugahenda.   <span class="verse" id="V20">20&#160;</span>Bai, nikikala zho nirizho sizhendzi ndo nihendazho, ye agahendaye si mimi kaheri, ela ni yo dambi iishiyo mo ndani mwangu.   <span class="verse" id="V21">21&#160;</span>Na ii kwangu ni here sheria, kukala kila nimalaho kuhenda madzo, ninahenda kuona nidzatengeza go mai kare.   <span class="verse" id="V22">22&#160;</span>Mo ndani mwangu ninafwahirwa ni yo Sheria ya Mulungu.   <span class="verse" id="V23">23&#160;</span><a href="#FN16" class="notemark"><span class="popup">7:23 Agal 5:17; Jako 4:1; 1 P'et 2:11</span></a>Ela ninaona sheria nyingine ihendayo kazi kahi za vilungo zhangu. Sheria iyo inapingana na yo Sheria niihendzayo, moyoni mwangu. Kidza sheria iyo inanihendya nikale mufungwa wa yo sheria ya dambi iishiyo mwirini mwangu.   <span class="verse" id="V24">24&#160;</span><a href="#FN17" class="notemark"><span class="popup">7:24-25 1 Akor 15:57</span></a>Aa! Masikini mino. Ni h'ani andiyeniokola na uno mwiri wa kifwa?   <span class="verse" id="V25">25&#160;</span>Ela ninamulazhira muv̱era Mulungu kwa kunakola kukirira na Bwana wehu Jesu Masihi!  </div><div class='p'>Kwa vizho bai, kahi za moyo wangu mimi mwenye ninahumikira Sheria ya Mulungu, ela kahi za mwiri wangu ninahumikira sheria ya dambi.   </div><ul class='tnav'>
<li><a href='index.htm'>Arumi</a></li>
<li><a href='ROM06.htm'>&lt;</a></li>
<li><a href='ROM.htm'>7</a></li>
<li><a href='ROM08.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V2">7:2</a>
<span class="xo">7:2 </span><span class="xt">1 Akor 7:39</span></p>
<p class="f" id="FN2"><span class="notemark">*</span><a class="notebackref" href="#V2">7:2</a>
<span class="fr">7:2 </span><span class="ft">Sheria inenwayo haha ni Sheria ya Kiyahudi.</span></p>
<p class="x" id="FN3"><span class="notemark"></span><a class="notebackref" href="#V4">7:4</a>
<span class="xo">7:4 </span><span class="xt">6:4; Agal 2:19</span></p>
<p class="x" id="FN4"><span class="notemark"></span><a class="notebackref" href="#V5">7:5</a>
<span class="xo">7:5 </span><span class="xt">6:21</span></p>
<p class="x" id="FN5"><span class="notemark"></span><a class="notebackref" href="#V6">7:6</a>
<span class="xo">7:6 </span><span class="xt">6:7; 8:2-4; 2 Akor 3:6</span></p>
<p class="x" id="FN6"><span class="notemark"></span><a class="notebackref" href="#V7">7:7</a>
<span class="xo">7:7-13 </span><span class="xt">4:15</span></p>
<p class="x" id="FN7"><span class="notemark"></span><a class="notebackref" href="#V7">7:7</a>
<span class="xo">7:7 </span><span class="xt">Kumbu 5:21; Mwan 2:16-17; 3:6</span></p>
<p class="x" id="FN8"><span class="notemark"></span><a class="notebackref" href="#V8">7:8</a>
<span class="xo">7:8 </span><span class="xt">1 Akor 15:56</span></p>
<p class="x" id="FN9"><span class="notemark"></span><a class="notebackref" href="#V9">7:9</a>
<span class="xo">7:9 </span><span class="xt">5:13</span></p>
<p class="x" id="FN10"><span class="notemark"></span><a class="notebackref" href="#V10">7:10</a>
<span class="xo">7:10 </span><span class="xt">Alaw 18:5</span></p>
<p class="x" id="FN11"><span class="notemark"></span><a class="notebackref" href="#V11">7:11</a>
<span class="xo">7:11 </span><span class="xt">Mwan 3:13</span></p>
<p class="x" id="FN12"><span class="notemark"></span><a class="notebackref" href="#V12">7:12</a>
<span class="xo">7:12 </span><span class="xt">1 T'imo 1:8</span></p>
<p class="x" id="FN13"><span class="notemark"></span><a class="notebackref" href="#V14">7:14</a>
<span class="xo">7:14 </span><span class="xt">Zabu 51:5</span></p>
<p class="x" id="FN14"><span class="notemark"></span><a class="notebackref" href="#V15">7:15</a>
<span class="xo">7:15 </span><span class="xt">Agal 5:17</span></p>
<p class="x" id="FN15"><span class="notemark"></span><a class="notebackref" href="#V18">7:18</a>
<span class="xo">7:18 </span><span class="xt">Mwan 8:21; Afil 2:13</span></p>
<p class="x" id="FN16"><span class="notemark"></span><a class="notebackref" href="#V23">7:23</a>
<span class="xo">7:23 </span><span class="xt">Agal 5:17; Jako 4:1; 1 P'et 2:11</span></p>
<p class="x" id="FN17"><span class="notemark"></span><a class="notebackref" href="#V24">7:24</a>
<span class="xo">7:24-25 </span><span class="xt">1 Akor 15:57</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Ugunulo 13</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Ugunulo</a></li>
<li><a href='REV12.htm'>&lt;</a></li>
<li><a href='REV.htm'>13</a></li>
<li><a href='REV14.htm'>&gt;</a></li>
</ul>
<div class="main">
 
<div class='chapterlabel' id="V0"> 13</div><div class='s'>Rinyama rinatsumbuka kula baharini </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">13:1 Bahari: Dani 7:3; Rinyama: 11:7; 13:11-17; 16:10; 17:3, 7-13; 19:20; Dani 7:3-8, 21, 25</span></a>Gonya nikiona rinyama rinambola baharini. Naro were rina vitswa vifungahe na p'embe kumi. Kila lupembe were ludzavikwa kirauni na dzulu za kila kitswa were hana dzina ra kumukufuru Mulungu.   <span class="verse" id="V2">2&#160;</span><a href="#FN2" class="notemark"><span class="popup">13:2 2 Ath'es 2:9</span></a>Na riro rinyama nirirorona were ni here ts'uwi. Maguluge were gana mikombe here dubu. Mulomowe were ni here wa simba. Riro ridzoka rikirip'a riro rinyama nguvu, na kihi cha kwakwe cha endzi, na wadimi mubomu.   <span class="verse" id="V3">3&#160;</span><a href="#FN3" class="notemark"><span class="popup">13:3 17:8</span></a>Kitswa kimwenga cha zho vitswa vifungahe zha ro rinyama were kina kironda kiricho were ni here kindaralaga, ela kironda kicho kikihola na urumwengu ukimashwa ni riro rinyama na ukimuthuwa.   <span class="verse" id="V4">4&#160;</span><a href="#FN4" class="notemark"><span class="popup">13:4 Zabu 89:6</span></a>Kwa kukala ro ridzoka were ridzalazha wadimi kwa ro rinyama, at'u makirivoya, na kidza makivoya hatha ro rinyama, kuno manaamba, “K'ahana mwenye wadimi dza riro rinyama na ni h'ani adimaye kupigana naro?”   <span class="verse" id="V5">5&#160;</span><a href="#FN5" class="notemark"><span class="popup">13:5-6 Dani 7:25; 11:36; 42 Miezi: 11:2</span></a>Na ro rinyama rikigerwa ruhusa ya kudzionya na kumukufuru Mulungu, kidza rikigerwa wadimi wa kuthawala kwa muda wa miezi mirongo mine na miri.   <span class="verse" id="V6">6&#160;</span>Bai ro rinyama rikiandza kumukufuru Mulungu, rikikufuru dzinare, rikikufuru ko mulunguni akalako Mulungu, hamwenga na osi makalao kuko.   <span class="verse" id="V7">7&#160;</span><a href="#FN6" class="notemark"><span class="popup">13:7 12:17</span></a>Kidza rikigerwa ruhusa ya kupigana, na kuadhima at'u a Mulungu na rikigerwa wadimi dzulu za kila kabila, na ts'i, kidhyomo, na taifa.   <span class="verse" id="V8">8&#160;</span><a href="#FN7" class="notemark"><span class="popup">13:8 3:5; Mwana Ng'ondzi: 5:6</span></a>Na at'u osi mario madzina gao k'agandhikirwe kahi za kithabu cha uzima cha ye Mwana Ng'ondzi ariyelagwa kabila urumwengu k'audzaumbwa, mandarivoya ro rinyama.   <span class="verse" id="V9">9&#160;</span>Bai mut'u ariye na masikiro naasikire.   <span class="verse" id="V10">10&#160;</span><a href="#FN8" class="notemark"><span class="popup">13:10 14:12; Jere 15:2; 43:11; Luk 8:15</span></a>Kila ariyethalwa andagwirwa akale mateka, andahendwa vizho. Andiyelaga kwa mushu, naye andalagwa kwa mushu. Kwa vizho mut'u wa Mulungu anav̱irya akale na kuluhiro na kuvumirira.   </div><div class='s'>Rinyama rinatsumbuka kula ts'i </div> <div class='p'> <span class="verse" id="V11">11&#160;</span><a href="#FN9" class="notemark"><span class="popup">13:11 Math' 7:15</span></a>Gonya nikiona rinyama ringine kaheri rinatsumbuka kula ts'i. Rinyama riri were rina p'embe mbiri here za mwana ng'ondzi na were rinanena here ridzoka.   <span class="verse" id="V12">12&#160;</span>Rinyama riro rahumira wadimi wosi wa ro rinyama ra kwandza. Na rauhumira mbere za riro rinyama riro. Raihendya yo dhunia yosi na osini matoao mumo marivoye riro rinyama ra kwandza ririrokala na kironda cha kwalaga na kikihola.   <span class="verse" id="V13">13&#160;</span><a href="#FN10" class="notemark"><span class="popup">13:13 16:14; 20:8</span></a>Rinyama riri rahenda maajabu mabomu sana, hatha rahendya moho uthime ts'i kumbola mulunguni kamare kuno at'u manalola.   <span class="verse" id="V14">14&#160;</span>Na kwa ut'u uu wa kuruhusiwa kuhenda maajabu mbere za ro rinyama ra kwandza, raakenga o at'u osi matoao urumwenguni. Raambira o at'u a urumwengu marihendere kizuka ro rinyama ra kwandza ririropata ranga ra mushu kidza rikienderera kuishi.   <span class="verse" id="V15">15&#160;</span><a href="#FN11" class="notemark"><span class="popup">13:15-16 14:9, 11; 15:2; 16:2; 19:20; 20:4; Isa 44:5; Dani 3:5</span></a>Ro rinyama rikigerwa ruhusa ya kukivivira muhuye wa uzima cho kizuka, ili kidime kunena na kiahendye at'u osi mandiokahala kukivoya cho kizuka cha riro rinyama ra kwandza malagwe.   <span class="verse" id="V16">16&#160;</span>Kidza rikiahendya at'u osi, hariho anyonge na enye nguvu, ashaha na akiya, atumwa na at'u mario si atumwa, mangizwe muv̱ano vidhanguni mwao hedu dzulu za mikono yao ya kurya.   <span class="verse" id="V17">17&#160;</span><a href="#FN12" class="notemark"><span class="popup">13:17 13:18; 15:2</span></a>Vivi vindahenda mut'u akale k'adima kugula hedu kuguza kit'u bila kukala na uwo muv̱ano uwo. Muv̱ano uwo ni ro dzina ra ro rinyama, hedu namba iimayo hat'u ha ro dzinare.   <span class="verse" id="V18">18&#160;</span>Bai vivi vinahendza ulachu. Mut'u ariye ni mulachu naang'alirwe ni mana ya namba ii, kwani ni namba ya kibinadamu. Namba ii ni, 666.   </div><ul class='tnav'>
<li><a href='index.htm'>Ugunulo</a></li>
<li><a href='REV12.htm'>&lt;</a></li>
<li><a href='REV.htm'>13</a></li>
<li><a href='REV14.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark"></span><a class="notebackref" href="#V1">13:1</a>
<span class="fr">13:1 </span><span class="ft">Bahari: Dani 7:3; Rinyama: 11:7; 13:11-17; 16:10; 17:3, 7-13; 19:20; Dani 7:3-8, 21, 25</span></p>
<p class="x" id="FN2"><span class="notemark"></span><a class="notebackref" href="#V2">13:2</a>
<span class="xo">13:2 </span><span class="xt">2 Ath'es 2:9</span></p>
<p class="x" id="FN3"><span class="notemark"></span><a class="notebackref" href="#V3">13:3</a>
<span class="xo">13:3 </span><span class="xt">17:8</span></p>
<p class="x" id="FN4"><span class="notemark"></span><a class="notebackref" href="#V4">13:4</a>
<span class="xo">13:4 </span><span class="xt">Zabu 89:6</span></p>
<p class="f" id="FN5"><span class="notemark"></span><a class="notebackref" href="#V5">13:5</a>
<span class="fr">13:5-6 </span><span class="ft">Dani 7:25; 11:36; 42 Miezi: 11:2</span></p>
<p class="x" id="FN6"><span class="notemark"></span><a class="notebackref" href="#V7">13:7</a>
<span class="xo">13:7 </span><span class="xt">12:17</span></p>
<p class="f" id="FN7"><span class="notemark"></span><a class="notebackref" href="#V8">13:8</a>
<span class="fr">13:8 </span><span class="ft">3:5; Mwana Ng'ondzi: 5:6</span></p>
<p class="x" id="FN8"><span class="notemark"></span><a class="notebackref" href="#V10">13:10</a>
<span class="xo">13:10 </span><span class="xt">14:12; Jere 15:2; 43:11; Luk 8:15</span></p>
<p class="x" id="FN9"><span class="notemark"></span><a class="notebackref" href="#V11">13:11</a>
<span class="xo">13:11 </span><span class="xt">Math' 7:15</span></p>
<p class="x" id="FN10"><span class="notemark"></span><a class="notebackref" href="#V13">13:13</a>
<span class="xo">13:13 </span><span class="xt">16:14; 20:8</span></p>
<p class="x" id="FN11"><span class="notemark"></span><a class="notebackref" href="#V15">13:15</a>
<span class="xo">13:15-16 </span><span class="xt">14:9, 11; 15:2; 16:2; 19:20; 20:4; Isa 44:5; Dani 3:5</span></p>
<p class="x" id="FN12"><span class="notemark"></span><a class="notebackref" href="#V17">13:17</a>
<span class="xo">13:17 </span><span class="xt">13:18; 15:2</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 2 Akorintho 6</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 Akorintho</a></li>
<li><a href='2CO05.htm'>&lt;</a></li>
<li><a href='2CO.htm'>6</a></li>
<li><a href='2CO07.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='p'> <span class="verse" id="V1">1&#160;</span><a href="#FN1" class="notemark"><span class="popup">6:1 Arum 5:2; 1 Akor 15:10</span></a>Bai siswi at'u huhendao kazi hamwenga na Mulungu, funamuvoya kukala yo nema muriyohokera kula kwa Mulungu be isikale ni ya bule.   <span class="verse" id="V2">2&#160;</span><a href="#FN2" class="notemark"><span class="popup">6:2 Isa 49:8; Luk 4:19-21</span></a>Kwani Mulungu anaamba,  </div><div class='q'>“Nakusirikiza kwa wakathi mudzo,  </div><div class='q2'>Wakathi wa wokolwi nikidzakwaviza.”  </div><div class='m'>Bai, lola! Wakathi mudzo ni vivi kare, lola wakathi wa wokolwi ni vivi kare.   <span class="verse" id="V3">3&#160;</span>K'ahudzaika kikwazo chochosi kwa mut'u yoyosi p'ore uhumiki wehu ukalaumiwa.   <span class="verse" id="V4">4&#160;</span><a href="#FN3" class="notemark"><span class="popup">6:4 4:2</span></a>Ela kahi za kila kit'u huhendacho fudzanyesa kukala fu ahumiki a Mulungu kwa kuvumirira zhomu mateso, thabu, na mashaka.   <span class="verse" id="V5">5&#160;</span><a href="#FN4" class="notemark"><span class="popup">6:5-10 11:23-29</span></a>Fapigwa, fuchangizwa jela, fukihenderwa fujo, fukihenda kazi kwa chadi, fukichesa matso, fukilala na ndzala.   <span class="verse" id="V6">6&#160;</span><a href="#FN5" class="notemark"><span class="popup">6:6 8:24; Arum 12:9; 1 Akor 13:4-7; Agal 5:22-23; 1 T'imo 4:12</span></a>Hunanyesa kukala hu ahumiki a Mulungu jeri kwa ueri huriwo nawo, kumanya kwehu, kuvumirira, moyo mudzo, Roho Mweri, na mahendzo ga jeri.   <span class="verse" id="V7">7&#160;</span><a href="#FN6" class="notemark"><span class="popup">6:7 10:4-5; Arum 13:12; 1 Akor 2:4</span></a>Kidza hunanyesa kukala hu ahumiki a Mulungu kwa uv̱oro wa jeri na kwa nguvu za Mulungu. Kiyera chehu hudzichogwirira kahi za mikono yehu ya kurya na ya kumots'o, ni uhachi.   <span class="verse" id="V8">8&#160;</span>Hu thayari kuheshimiwa hedu kuv̱udhywa; kulikwa hedu kunenwa vii. Hunaonewa funakenga ela hunanena ujeri.   <span class="verse" id="V9">9&#160;</span><a href="#FN7" class="notemark"><span class="popup">6:9 4:10</span></a>Fu here at'u masiomanyikana ela hunamanywat'o sana. Fu here at'u hufwao kare, ela lola here muonazho hunaishi. Na ingahokala hunaadhibiwa, k'ahulagwa bule.   <span class="verse" id="V10">10&#160;</span><a href="#FN8" class="notemark"><span class="popup">6:10 Funa raha: 7:4; Arum 5:3; 12:12; Mathajiri na akiya: 8:9; Afil 2:17; 4:12-13; 1 Ath'es 1:6</span></a>Funashononeka ela funa raha siku zosi. Fu akiya ela funaahendya at'u anji makale mathajiri. K'ahuna kit'u ela huna kila kit'u.   </div><div class='p'> <span class="verse" id="V11">11&#160;</span>Ndugu zangu Akorintho, hudzanena nanwi lwazu-lwazu, na hunamuhendza.   <span class="verse" id="V12">12&#160;</span>Na chamba kuna ut'u wowosi umuzizao be ut'u uwo u kwenu ninwi, k'au kwehu siswi bule.   <span class="verse" id="V13">13&#160;</span><a href="#FN9" class="notemark"><span class="popup">6:13 1 Akor 4:14</span></a>Ninanena nanwi here anangu. Siswi hunamuhendza, bai ninwi nanwi huhendzeni dza zho humuhendzazho.   </div><div class='s'>Kiza na mulangaza k'avigwirana </div> <div class='p'> <span class="verse" id="V14">14&#160;</span><a href="#FN10" class="notemark"><span class="popup">6:14-16 1 Akor 6:9-13; 10:21; Aefe 5:5-11</span></a>Musigwirane ngwa na at'u masiokuluhira. Kwani kuna uhusiano wani kahi za uhachi na uthiriri? Hedu kuna usena wani kahi za mulangaza na kiza?   <span class="verse" id="V15">15&#160;</span>Kuna mapatano gani kahi za Masihi na Beliari?<a href="#FN11" class="notemark">*<span class="popup">6:15 Beliari ni dzina ringine ra Shethani.</span></a> Hedu mut'u akuluhiraye, ana fungu rani na mut'u asiyekuluhira?   <span class="verse" id="V16">16&#160;</span><a href="#FN12" class="notemark"><span class="popup">6:16 Alaw 26:12; Jere 32:38; Izik 37:27; 1 Akor 3:16</span></a>Vidze, Hekalu ra Mulungu, rina uhusiano wani na vizuka? Kwani siswi hu Hekalu ra Mulungu ariye moyo. Mana Mulungu wanena akiamba,  </div><div class='q'>“Nindahenda makalo gangu kahi za at'u angu.  </div><div class='q2'>Nindakala Mulungu wao  </div><div class='q2'>nao mandakala at'u angu.”   </div><div class='m'> <span class="verse" id="V17">17&#160;</span><a href="#FN13" class="notemark"><span class="popup">6:17 Isa 52:11; Izik 20:34; Ugun 18:4</span></a>Kwa vizho, “Bwana anaamba,  </div><div class='q'>Mbolani kahi zao, mudzithenge nao.  </div><div class='q'>Musigut'e kit'u kikolo bule,  </div><div class='q2'>nami nindamukaribisha.   </div><div class='q'> <span class="verse" id="V18">18&#160;</span><a href="#FN14" class="notemark"><span class="popup">6:18 2 Samw 7:8, 14; Isa 43:6; Amo 4:13; Ugun 11:17</span></a>Nindakala Babiyenu  </div><div class='q2'>nanwi mundakala anangu a kilume na a kiche.  </div><div class='q'>Vizho ndo Bwana mwenye nguvu zosi aambazho.”   </div><ul class='tnav'>
<li><a href='index.htm'>2 Akorintho</a></li>
<li><a href='2CO05.htm'>&lt;</a></li>
<li><a href='2CO.htm'>6</a></li>
<li><a href='2CO07.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">6:1</a>
<span class="xo">6:1 </span><span class="xt">Arum 5:2; 1 Akor 15:10</span></p>
<p class="x" id="FN2"><span class="notemark"></span><a class="notebackref" href="#V2">6:2</a>
<span class="xo">6:2 </span><span class="xt">Isa 49:8; Luk 4:19-21</span></p>
<p class="x" id="FN3"><span class="notemark"></span><a class="notebackref" href="#V4">6:4</a>
<span class="xo">6:4 </span><span class="xt">4:2</span></p>
<p class="x" id="FN4"><span class="notemark"></span><a class="notebackref" href="#V5">6:5</a>
<span class="xo">6:5-10 </span><span class="xt">11:23-29</span></p>
<p class="x" id="FN5"><span class="notemark"></span><a class="notebackref" href="#V6">6:6</a>
<span class="xo">6:6 </span><span class="xt">8:24; Arum 12:9; 1 Akor 13:4-7; Agal 5:22-23; 1 T'imo 4:12</span></p>
<p class="x" id="FN6"><span class="notemark"></span><a class="notebackref" href="#V7">6:7</a>
<span class="xo">6:7 </span><span class="xt">10:4-5; Arum 13:12; 1 Akor 2:4</span></p>
<p class="x" id="FN7"><span class="notemark"></span><a class="notebackref" href="#V9">6:9</a>
<span class="xo">6:9 </span><span class="xt">4:10</span></p>
<p class="f" id="FN8"><span class="notemark"></span><a class="notebackref" href="#V10">6:10</a>
<span class="fr">6:10 </span><span class="ft">Funa raha: 7:4; Arum 5:3; 12:12; Mathajiri na akiya: 8:9; Afil 2:17; 4:12-13; 1 Ath'es 1:6</span></p>
<p class="x" id="FN9"><span class="notemark"></span><a class="notebackref" href="#V13">6:13</a>
<span class="xo">6:13 </span><span class="xt">1 Akor 4:14</span></p>
<p class="x" id="FN10"><span class="notemark"></span><a class="notebackref" href="#V14">6:14</a>
<span class="xo">6:14-16 </span><span class="xt">1 Akor 6:9-13; 10:21; Aefe 5:5-11</span></p>
<p class="f" id="FN11"><span class="notemark">*</span><a class="notebackref" href="#V15">6:15</a>
<span class="fr">6:15 </span><span class="ft">Beliari ni dzina ringine ra Shethani.</span></p>
<p class="x" id="FN12"><span class="notemark"></span><a class="notebackref" href="#V16">6:16</a>
<span class="xo">6:16 </span><span class="xt">Alaw 26:12; Jere 32:38; Izik 37:27; 1 Akor 3:16</span></p>
<p class="x" id="FN13"><span class="notemark"></span><a class="notebackref" href="#V17">6:17</a>
<span class="xo">6:17 </span><span class="xt">Isa 52:11; Izik 20:34; Ugun 18:4</span></p>
<p class="x" id="FN14"><span class="notemark"></span><a class="notebackref" href="#V18">6:18</a>
<span class="xo">6:18 </span><span class="xt">2 Samw 7:8, 14; Isa 43:6; Amo 4:13; Ugun 11:17</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Mahendo 28</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Mahendo</a></li>
<li><a href='ACT27.htm'>&lt;</a></li>
<li><a href='ACT.htm'>28</a></li>
<li><a href='ROM01.htm'>&gt;</a></li>
</ul>
<div class="main">
 
<div class='chapterlabel' id="V0"> 28</div><div class='s'>Garigomupata P'aulo ko kisiwa cha Malita </div> <div class='p'> <span class="verse" id="V1">1&#160;</span>Bai furihokala fudzathiya na fu kuko nyangamoni, haho ndo furihomanyira kukala cho kisiwa kinaifwa Malita.   <span class="verse" id="V2">2&#160;</span><a href="#FN1" class="notemark"><span class="popup">28:2 2 Akor 11:27</span></a>O at'u matoao kahi za cho kisiwa kicho mahukaribisha t'ot'ot'o sana. Vikara wakathi uwo were kunanya v̱ula, na kuna p'eho ya kuzizima, bai o at'u a cho kisiwa makikot'a kome ra moho na makihukaribisha hosini.   <span class="verse" id="V3">3&#160;</span>Badaye P'aulo achendamala ndodo, vikara arihokala anazigwaga-gwaga ho mohoni, kwambola nyoka ariyekala adzakolwa ni ro theri na akimuluma kidza akidzilinga-linga mo mukononi mwakwe.   <span class="verse" id="V4">4&#160;</span>K'uzhona zho o at'u a cho kisiwa marihomona ye mududu analewa-lewa mo mukononi mwa P'aulo manena o enye na enye makiamba, “Mut'u yuyu suthi akale ni mwalagi thu, mana yudzathia jeri na yo bahari, ela ko yo ‘Hachi’<a href="#FN2" class="notemark">*<span class="popup">28:4 Hachi: Yuyu were ni mulungu wa o at'u a kisiwa kicho.</span></a> k'aindamuricha akale moyo bule.”   <span class="verse" id="V5">5&#160;</span><a href="#FN3" class="notemark"><span class="popup">28:5 Mar 16:18; Luk 10:19</span></a>Ela P'aulo bai wamuthiv̱a ho mohoni ye mududu na k'asikirire chochosi.   <span class="verse" id="V6">6&#160;</span><a href="#FN4" class="notemark"><span class="popup">28:6 14:11</span></a>Enye were manaona kukala andakwatya kukanang'ana hedu andagwa kare afwe, ela marihololera muda mure wenye na k'akuna rorosi rii rikalaro kwa P'aulo, magaluza na makikwatya kuamba ye P'aulo ni mulungu.   </div><div class='p'> <span class="verse" id="V7">7&#160;</span>Vikara hehi na haho were hana minda ya iye mubomu wa cho kisiwa ambaye were anaifwa P'abulio. Mut'u yuyu P'abulio be wahukaribishat'o sana, na huchendakala ajenie kwa muda wa siku t'ahu.   <span class="verse" id="V8">8&#160;</span>Wakathi uwo babaye P'abulio were a kitandani k'adima, mana were ana homa na ndani ya kumwaga milatso. Bai P'aulo wangira mo mwakwe chumbani akimuvoyera, gonya akimuikira mikono naye akihola.   <span class="verse" id="V9">9&#160;</span>K'uzhona zho kudzahendeka kit'u kiki, o akongo angine osi a cho kisiwa makudza na makihozwa.   <span class="verse" id="V10">10&#160;</span>Bai o at'u kuko, mafup'a zawadi nyinji sana. Zho mbai, wakathi hurihokala hunadzithayarisha kuuka, mafup'a vit'u zhosi furizhokala fundavihendza mo charoni.   </div><div class='s'>Charo cha kula Malita hatha Rumi </div> <div class='p'> <span class="verse" id="V11">11&#160;</span>Bai bada ya miezi mihahu, fwangira chombo cha kula Alekizandiria kiifwacho “Milungu ya P'ats'a” ambacho were kinakiza wo wakathi wa p'eho haho kisiwani.   <span class="verse" id="V12">12&#160;</span>H'aya, ndiswi vivii, hatha hukifika mudzi wa Sirakusi, na hukikala kuko kwa muda wa siku t'ahu.   <span class="verse" id="V13">13&#160;</span>Furihouka haho Sirakusi, fwakwenda vivii muhaka Regiamu. Siku ya hiriye ko Regiamu, yo p'eho ya kwa mwaka ikikwatya kupiga jeri-jeri, kwa vizho fukiuka, ndiswi vivii, hatha inapiga siku ya hiri fukikala fudzafika bandari ya Puteoli.   <span class="verse" id="V14">14&#160;</span>Bai kuko Puteoli fukiona ndugu nao makifukaribisha hutoe hamwenga nao kwa muda wa wiki mwenga, ndo badaye hukifika Rumi.   <span class="verse" id="V15">15&#160;</span>K'uzhona zho aryahu ndugu, marihosikira uv̱oro wehu ko Rumi, mambola makihudhana. Makudza vivii muhaka hat'u haifwaho Soko ra Apio, angine o makidzahutharizira hat'u haifwaho Hot'eli T'ahu. Bai P'aulo arihoaona o at'u, wamwambozera muv̱era Mulungu na akidzisikira adzapata moyo.   </div><div class='s'>P'aulo anahubiri ko Rumi </div> <div class='p'> <span class="verse" id="V16">16&#160;</span><a href="#FN5" class="notemark"><span class="popup">28:16 24:23</span></a>Vikara furihofika ko Rumi, ye P'aulo wap'ewa ruhusa aishi hat'u h'akeye na akiikirwa shikari wa kumurinda ili asichimbire.   <span class="verse" id="V17">17&#160;</span>Bai bada ya siku t'ahu, P'aulo waaiha hamwenga o vilongozi a Kiyahudi na marihokala madzakundzumanyika hamwenga, akiambira, “Ndugu zangu, mut'u mimi nagwirwa ko Jerusalemu na nikilazhwa kwa Arumi dza here mufungwa, idzaho were sihendere ut'u uwi kinyume na o at'u ehu hedu kinyume cha go maadha hurigogahokera kula kwa o akare ehu.   <span class="verse" id="V18">18&#160;</span><a href="#FN6" class="notemark"><span class="popup">28:18 23:29</span></a>Bai o vilongozi a Kirumi makinuza-nuza maswali na makiona kukala sina kosa ra kunihenda nalagwe, kwa vizho makikala manamala kuniricha huru.   <span class="verse" id="V19">19&#160;</span><a href="#FN7" class="notemark"><span class="popup">28:19 25:11</span></a>Ela bai o Ayahudi makikala ma kinyume na gaga, kwa vizho nikikala sina vingine hasihokala kuvoya nihirikwe kwa Kaisari mwenye, idzaho were sina ut'u wowosi wa kudzaashithakira o at'u a kwangu enye.   <span class="verse" id="V20">20&#160;</span>Bai kiki ndo chausa cha mimi kumwiha hudze huonane na husumurire, mana nidzafungwa minyororo ii kwa ut'u wa iye ariye siswi Aiziraeli hudzamukuluhira.”   <span class="verse" id="V21">21&#160;</span>Marihosikira vizho makimudzigidzya makiamba, “At'u siswi k'ahudzapata baruwa yoyosi kula ko Judea iriyo inakuhadza uwe na pia k'ahana yoyosi kahi za o ndugu mariokudza kula kuko, ariyereha uv̱oro wowosi hedu kudzakuhadza uwe kivii.   <span class="verse" id="V22">22&#160;</span><a href="#FN8" class="notemark"><span class="popup">28:22 9:2</span></a>Ela siswi hunamala husikire gago urigo nago mo kitswani mwako, mana humanyazho ni kwamba kundi riri ambaro uwe u mumo be rinakanaizwa ni at'u kila hat'u.”   <span class="verse" id="V23">23&#160;</span><a href="#FN9" class="notemark"><span class="popup">28:23 1:3; 8:12; 19:8; 28:31; Luk 17:21</span></a>K'uzhona bai, makimup'a mbadha. Bai mbadha iyo irihofika at'u anji makwenda haho arihokala anakala P'aulo, naye P'aulo waaeleza na kuagunulira lwazu dzulu za uthawali wa Mulungu kulaiza madzach'a muhaka dziloni. Akijeza kuashawishi maukubali wo uv̱oro wa Jesu, kwa kuhumira Sheria ya Musa na Maoro ga o manabii.   <span class="verse" id="V24">24&#160;</span>Angine kahi zao makikubali go manenoge, ela angine k'amakuluhirire bule.   <span class="verse" id="V25">25&#160;</span>Kwa vizho makiuka kuno mananenezana o enye kwa enye. Vikara kabila k'amadzafumukana, P'aulo were adzanena nao akaamba, “Gago arigonena ye Roho Mweri kukirira kwa nabii Isaya kuambiriza o akare ehu be were ni jeri.   <span class="verse" id="V26">26&#160;</span><a href="#FN10" class="notemark"><span class="popup">28:26-27 Isa 6:9-10</span></a>Kwani waamba,  </div><div class='q'>‘Enda ukaambirize at'u aa, uambe:  </div><div class='q'>Mundasirikiza na kusirikiza,  </div><div class='q2'>ela k'amundang'alirwa bule.  </div><div class='q'>Mundalola na kulola,  </div><div class='q2'>ela k'amundaona bule.   </div><div class='q'> <span class="verse" id="V27">27&#160;</span>Mana mioyo ya at'u aa idzakala mikomu,  </div><div class='q2'>masikiro gao madzagagandiza,  </div><div class='q2'>matso gao madzagafinya,  </div><div class='q'>masidze makaona na go matso gao,  </div><div class='q2'>makasikira na go masikiro gao,  </div><div class='q2'>makang'alirwa na yo mioyo yao,  </div><div class='q'>makanigalukira mimi, nami nikaahoza.’ ”   </div><div class='p'> <span class="verse" id="V28">28&#160;</span><a href="#FN11" class="notemark"><span class="popup">28:28 13:46; Luk 3:6</span></a>Bai P'aulo akimarigiza kwa kuamba, “H'aya manyani vivi bai, kukala uv̱oro dzulu za wokolwi wa Mulungu unahirikwa kwa o at'u mario si Ayahudi, nao bai mandausikira!” [   <span class="verse" id="V29">29&#160;</span>K'uzhona zho, P'aulo arihogonya kunena gago, o Ayahudi mafumukana kuno mananenezana jeri-jeri.]   </div><div class='p'> <span class="verse" id="V30">30&#160;</span>Bai P'aulo wakeresi haho miaka miri mizima kahi za nyumba ariyoikodisha ye mwenye na akiakaribisha osini mariokwendamutsemberera.   <span class="verse" id="V31">31&#160;</span>Mut'u iye wakala anahubiri dzulu za wo uthawali wa Mulungu na kuafundisha at'u dzulu za Bwana Jesu Masihi hasiho woga hedu kuzizwa ni mut'u yoyosi.  </div><ul class='tnav'>
<li><a href='index.htm'>Mahendo</a></li>
<li><a href='ACT27.htm'>&lt;</a></li>
<li><a href='ACT.htm'>28</a></li>
<li><a href='ROM01.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V2">28:2</a>
<span class="xo">28:2 </span><span class="xt">2 Akor 11:27</span></p>
<p class="f" id="FN2"><span class="notemark">*</span><a class="notebackref" href="#V4">28:4</a>
<span class="fr">28:4 </span><span class="ft">Hachi: Yuyu were ni mulungu wa o at'u a kisiwa kicho.</span></p>
<p class="x" id="FN3"><span class="notemark"></span><a class="notebackref" href="#V5">28:5</a>
<span class="xo">28:5 </span><span class="xt">Mar 16:18; Luk 10:19</span></p>
<p class="x" id="FN4"><span class="notemark"></span><a class="notebackref" href="#V6">28:6</a>
<span class="xo">28:6 </span><span class="xt">14:11</span></p>
<p class="x" id="FN5"><span class="notemark"></span><a class="notebackref" href="#V16">28:16</a>
<span class="xo">28:16 </span><span class="xt">24:23</span></p>
<p class="x" id="FN6"><span class="notemark"></span><a class="notebackref" href="#V18">28:18</a>
<span class="xo">28:18 </span><span class="xt">23:29</span></p>
<p class="x" id="FN7"><span class="notemark"></span><a class="notebackref" href="#V19">28:19</a>
<span class="xo">28:19 </span><span class="xt">25:11</span></p>
<p class="x" id="FN8"><span class="notemark"></span><a class="notebackref" href="#V22">28:22</a>
<span class="xo">28:22 </span><span class="xt">9:2</span></p>
<p class="x" id="FN9"><span class="notemark"></span><a class="notebackref" href="#V23">28:23</a>
<span class="xo">28:23 </span><span class="xt">1:3; 8:12; 19:8; 28:31; Luk 17:21</span></p>
<p class="x" id="FN10"><span class="notemark"></span><a class="notebackref" href="#V26">28:26</a>
<span class="xo">28:26-27 </span><span class="xt">Isa 6:9-10</span></p>
<p class="x" id="FN11"><span class="notemark"></span><a class="notebackref" href="#V28">28:28</a>
<span class="xo">28:28 </span><span class="xt">13:46; Luk 3:6</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

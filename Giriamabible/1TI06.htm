<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 1 T'imoth'i 6</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 T'imoth'i</a></li>
<li><a href='1TI05.htm'>&lt;</a></li>
<li><a href='1TI.htm'>6</a></li>
<li><a href='2TI01.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='s'>Maadho dzulu za atumwa </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">6:1-2 Aefe 6:5; Tit 2:9-10; File 8-20; 1 P'et 2:18</span></a>Aryahu Amasihia osini mario ni atumwa, manav̱irya kuap'a ishima aryahu mabwana ao, ili hasombole at'u makanena mai dzulu za dzina ra Mulungu na dzulu za mafundishoge.   <span class="verse" id="V2">2&#160;</span>Na aryahu atumwa mario abomu ao manamukuluhira Mulungu dza ao, masiazarau kwa zho zha kukala ni ndugu zao kahi za Bwana, ela ni maahumikire t'ot'ot'o zaidhi, kwani kazi iyo k'amaihendera mut'u mungine bule, ela manaahendera at'u mario manamukuluhira Mulungu na kidza ni ahendzwi kahi za Bwana.  </div><div class='s'>Hathari ya mafundisho ga ulongo na kuhendza p'esa </div> <div class='p'>Bai hakikisha kukala unafundisha na kuhubiri maut'u gaga.   <span class="verse" id="V3">3&#160;</span><a href="#FN2" class="notemark"><span class="popup">6:3-10 1:3-7</span></a><a href="#FN3" class="notemark"><span class="popup">6:3 1:10; Agal 1:6-9</span></a>Mut'u akifundisha mafundisho mangine garigo k'agathuwana na maneno ga Bwana wehu Jesu Masihi na k'agalengana na mafundisho ga kimulungu,   <span class="verse" id="V4">4&#160;</span><a href="#FN4" class="notemark"><span class="popup">6:4 1:4; 6:20; 2 T'imo 2:14</span></a>be mut'u iye andakala anadzionya bule thu, na ko k'ana amanyaro. Ahendzazho mut'u iye ni kupigana k'anani na andziye dzulu za maut'u fulani. Vikara vivi vinahenda at'u maonerane wivu, makosane, madhyomane, na makose kuaminiana.   <span class="verse" id="V5">5&#160;</span><a href="#FN5" class="notemark"><span class="popup">6:5 Joh 10:12; Mahe 20:33-34; 1 Ath'es 2:5; Tit 1:11; 1 P'et 2:14; 5:2</span></a>Na kila wakathi, makale ni h'uwoh'uwo kwenda. Bai o at'u mahendao gaga zo akili zao k'azihenda kazi bule na madzauya wo ujeri k'amaumanya kaheri. Manaona kukala dini ni ngira ya kumuthajirisha mut'u.   </div><div class='p'> <span class="verse" id="V6">6&#160;</span><a href="#FN6" class="notemark"><span class="popup">6:6 4:8; Afil 4:11; Aebu 13:5</span></a>Ela bai dini inadima kumuthajirisha mut'u jeri-jeri, chamba ye mut'u andathosheka na cho aricho nacho.   <span class="verse" id="V7">7&#160;</span><a href="#FN7" class="notemark"><span class="popup">6:7 Ayub 1:21; Muhub 5:15</span></a>Kwani haha urumwenguni be fwakudza kihuhu, naswi k'ahundatsukula kit'u chochosi wakathi wehu ukifika.   <span class="verse" id="V8">8&#160;</span><a href="#FN8" class="notemark"><span class="popup">6:8 Ndhum 30:8-9</span></a>Kwa vizho bai, chamba kurya funarya na kuvala funavala, vizho vinathosha.   <span class="verse" id="V9">9&#160;</span>Ela mut'u amalaye kuthajirika, mwishowe ni kuhenda kudziona adzangira kahi za majezo na kahi za muhego wa th'amaa nyinji za kizuzu zirizo zina hasara. Th'amaa zizi ni kuhenda mut'u angire kahi za hathari na mwisho ahende kwangamika kamare.   <span class="verse" id="V10">10&#160;</span>Kwani kuhendza p'esa ndo kurehako maut'u mai-mai ga kila namuna. At'u angine makala malo kumala zo p'esa, mwishowe makiricha kumukuluhira Mulungu na makidzangiza mashaka makomu ga kushononesa mioyo yao.   </div><div class='s'>P'aulo anamuadha T'imoth'i </div> <div class='p'> <span class="verse" id="V11">11&#160;</span>Ela uwe mut'u wa Mulungu bai, gachimbire gago maut'u gago, na uhende chadi kuthuwa maut'u ga hachi, ga kimulungu, ga kuluhiro, mahendzo, kuvumirira na up'ore.   <span class="verse" id="V12">12&#160;</span><a href="#FN9" class="notemark"><span class="popup">6:12 1:18; 4:14</span></a>Yo k'ondo ya kuluhiro be ipiget'o sana na wo uzima wa kare na kare nawo uugwire kuwunya. Kwani uzima uu ndo uryahu uriwoihirwa wakathi urihoukubali na kanwako mbere za mashudhia anji enye.   <span class="verse" id="V13">13&#160;</span><a href="#FN10" class="notemark"><span class="popup">6:13 Math' 27:11-26; Joh 18:28–19:16</span></a>Bai ninakulagiza mbere za Mulungu, ariye iye nde alazhaye uzima kwa kila kit'u. Kidza nakulagiza mbere za Masihi Jesu ariye wakathi anamboza ushahidhi mbere za P'onitio P'ilato, wanena wo ujeri uhuhu. Bai nikulagizazho ni vivi:   <span class="verse" id="V14">14&#160;</span><a href="#FN11" class="notemark"><span class="popup">6:14 1:3, 18; Afil 1:10; 1 Ath'es 5:1-2</span></a>Gwira ro lagizo riri hasiho kuhenda kaila hedu makosa gogosi, henda vizho muhaka siku iryahu andiyouya Bwana Jesu Masihi.   <span class="verse" id="V15">15&#160;</span><a href="#FN12" class="notemark"><span class="popup">6:15 Mahe 1:7; 2 P'et 3:3-9; Ugun 17:14</span></a>Kudzakwe iye Jesu Masihi kundakala kahi za wakathi uv̱iryao uriwo iye Mulungu mwenye wawika. Ye Mulungu ni wa kulikwa, iye h'akeye nde athawalaye kidza ni muthawali wa athawali na ni Bwana wa mabwana.   <span class="verse" id="V16">16&#160;</span><a href="#FN13" class="notemark"><span class="popup">6:16 Kumbo 33:20; Zabu 104:2; Joh 1:18; Akol 1:15; 1 Joh 4:12</span></a>Iye h'akeye nde ariye k'afwa, kidza anatoa kahi za mulangaza uriwo k'ahana adimaye kuusongerera hehi. K'ahana mut'u yoyosi ariyemona na matso, na k'ahana adimaye kumona. Bai iye Mulungu iye naagerwe nguma na nguvu zosi zikale kwakwe hatha kare na kare. H'aami!   </div><div class='p'> <span class="verse" id="V17">17&#160;</span><a href="#FN14" class="notemark"><span class="popup">6:17 Zabu 62:10; Luk 12:15, 20; Jako 5:1</span></a>Vikara aryahu mario ni mathajiri kahi za urumwengu wa vikara, ambire masidzionye hedu kuhenda th'amaa na mali zisizokuluhirika, ela hat'u ha vizho nimakale na th'amaa na Mulungu, ahup'aye vit'u zhosi kwa unji, ili vifufwahize.   <span class="verse" id="V18">18&#160;</span>Bai alagize o mathajiri makale at'u a kuhenda madzo-madzo, na kidza makale at'u mario ni mathajiri kahi za vihendo vidzo. Pia nimakale at'u enye mioyo midzo, na mario thayari kuaviza at'u angine na zho vit'u zhao.   <span class="verse" id="V19">19&#160;</span><a href="#FN15" class="notemark"><span class="popup">6:19 Math' 6:20</span></a>Ao, bai makihenda vizho, mandakala manaika akiba indiyokala musinji mudzo ho macheroni. Badaye vivi, maupate uryahu uzima uriwo ni uzima jeri-jeri.   </div><div class='p'> <span class="verse" id="V20">20&#160;</span><a href="#FN16" class="notemark"><span class="popup">6:20 1:4; 6:4; 2 T'imo 1:14</span></a>Bai, T'imoth'i, cho kirichoikwa mikononi mwako be kitsundzet'o. Dziike kure na masumuriro ga kizuzu na garigo si ga kimulungu bule. Masumuriro gago ganaambwa ati ni “Umanyi.”   <span class="verse" id="V21">21&#160;</span><a href="#FN17" class="notemark"><span class="popup">6:21 Nema: Agal 6:18</span></a>Mana angine madziamba managamanya gago maut'u gago, ela makihereza na makiricha kumukuluhira Mulungu. H'aya bai, namuvoyera nema ya Mulungu ikale hamwenga nanwi.  </div><ul class='tnav'>
<li><a href='index.htm'>1 T'imoth'i</a></li>
<li><a href='1TI05.htm'>&lt;</a></li>
<li><a href='1TI.htm'>6</a></li>
<li><a href='2TI01.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">6:1</a>
<span class="xo">6:1-2 </span><span class="xt">Aefe 6:5; Tit 2:9-10; File 8-20; 1 P'et 2:18</span></p>
<p class="x" id="FN2"><span class="notemark"></span><a class="notebackref" href="#V3">6:3</a>
<span class="xo">6:3-10 </span><span class="xt">1:3-7</span></p>
<p class="x" id="FN3"><span class="notemark"></span><a class="notebackref" href="#V3">6:3</a>
<span class="xo">6:3 </span><span class="xt">1:10; Agal 1:6-9</span></p>
<p class="x" id="FN4"><span class="notemark"></span><a class="notebackref" href="#V4">6:4</a>
<span class="xo">6:4 </span><span class="xt">1:4; 6:20; 2 T'imo 2:14</span></p>
<p class="x" id="FN5"><span class="notemark"></span><a class="notebackref" href="#V5">6:5</a>
<span class="xo">6:5 </span><span class="xt">Joh 10:12; Mahe 20:33-34; 1 Ath'es 2:5; Tit 1:11; 1 P'et 2:14; 5:2</span></p>
<p class="x" id="FN6"><span class="notemark"></span><a class="notebackref" href="#V6">6:6</a>
<span class="xo">6:6 </span><span class="xt">4:8; Afil 4:11; Aebu 13:5</span></p>
<p class="x" id="FN7"><span class="notemark"></span><a class="notebackref" href="#V7">6:7</a>
<span class="xo">6:7 </span><span class="xt">Ayub 1:21; Muhub 5:15</span></p>
<p class="x" id="FN8"><span class="notemark"></span><a class="notebackref" href="#V8">6:8</a>
<span class="xo">6:8 </span><span class="xt">Ndhum 30:8-9</span></p>
<p class="x" id="FN9"><span class="notemark"></span><a class="notebackref" href="#V12">6:12</a>
<span class="xo">6:12 </span><span class="xt">1:18; 4:14</span></p>
<p class="x" id="FN10"><span class="notemark"></span><a class="notebackref" href="#V13">6:13</a>
<span class="xo">6:13 </span><span class="xt">Math' 27:11-26; Joh 18:28–19:16</span></p>
<p class="x" id="FN11"><span class="notemark"></span><a class="notebackref" href="#V14">6:14</a>
<span class="xo">6:14 </span><span class="xt">1:3, 18; Afil 1:10; 1 Ath'es 5:1-2</span></p>
<p class="x" id="FN12"><span class="notemark"></span><a class="notebackref" href="#V15">6:15</a>
<span class="xo">6:15 </span><span class="xt">Mahe 1:7; 2 P'et 3:3-9; Ugun 17:14</span></p>
<p class="x" id="FN13"><span class="notemark"></span><a class="notebackref" href="#V16">6:16</a>
<span class="xo">6:16 </span><span class="xt">Kumbo 33:20; Zabu 104:2; Joh 1:18; Akol 1:15; 1 Joh 4:12</span></p>
<p class="x" id="FN14"><span class="notemark"></span><a class="notebackref" href="#V17">6:17</a>
<span class="xo">6:17 </span><span class="xt">Zabu 62:10; Luk 12:15, 20; Jako 5:1</span></p>
<p class="x" id="FN15"><span class="notemark"></span><a class="notebackref" href="#V19">6:19</a>
<span class="xo">6:19 </span><span class="xt">Math' 6:20</span></p>
<p class="x" id="FN16"><span class="notemark"></span><a class="notebackref" href="#V20">6:20</a>
<span class="xo">6:20 </span><span class="xt">1:4; 6:4; 2 T'imo 1:14</span></p>
<p class="f" id="FN17"><span class="notemark"></span><a class="notebackref" href="#V21">6:21</a>
<span class="fr">6:21 </span><span class="ft">Nema: Agal 6:18</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

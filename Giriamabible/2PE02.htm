<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 2 P'et'ero 2</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 P'et'ero</a></li>
<li><a href='2PE01.htm'>&lt;</a></li>
<li><a href='2PE.htm'>2</a></li>
<li><a href='2PE03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>P'et'ero anaambira Amasihia madzimanyirire na alimu a ulongo </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">2:1-22 Jud 4-13</span></a><a href="#FN2" class="notemark"><span class="popup">2:1 Math' 7:15</span></a>Haho kapindi kwambola manabii a ulongo kahi za at'u a Iziraeli. Na hatha vivi nazho kisha, kundatsumbuka alimu a ulongo kahi zenu. Alimu aa mandakudzamufundisha mafundisho ga ulongo gandigoanonga at'u bila kumanya. At'u aa mandamukahala ye Bwana Jesu Masihi ariyeagula. Bai kwa kuhenda vizho, mandakala manadzirehera wangamiki mara mwenga.   <span class="verse" id="V2">2&#160;</span>Ela hatha hamwenga na vizho anji kahi za o ndugu mariokuluhira mandaathuwiriza o alimu a ulongo kahi za kuhenda maitsi-maitsi. Vivi vindaahenda at'u angine maihukane yo Ngira ya jeri.   <span class="verse" id="V3">3&#160;</span><a href="#FN3" class="notemark"><span class="popup">2:3 1 T'imo 6:5</span></a>Zho go, alimu aa a ulongo mandamwambiriza uv̱oro wa kuhenda kutila, ili madzithajirishe kwa kumuhoka p'esa zenu. Mana ao mana ndani nyalamu. Ela Mulungu, ariye nde jaji k'alala bule, andaanonga-nonga hatha makole.   </div><div class='p'> <span class="verse" id="V4">4&#160;</span><a href="#FN4" class="notemark"><span class="popup">2:4 1 P'et 3:19-20; Jud 6</span></a>Kwani ho kapindi kwahenda malaika mariohenda dambi. Bai Mulungu k'aarichire bule, ela waafunga akiatsuha kahi za shimo ra kiza kuthariza hukumu.   <span class="verse" id="V5">5&#160;</span><a href="#FN5" class="notemark"><span class="popup">2:5 3:6; 1 P'et 3:20</span></a>H'aya zho mbai, haho kapindi vizho kwakala na mut'u ariyekala anaifwa Nuhu. Mut'u yuyu Nuhu wakala akiambiriza at'u maishi maisha ga kumufwahiza Mulungu, ela o k'amasikirire bule. K'uzhona zho Mulungu akianyesa mwijo kwa kuahosa osi na muretho wa kitai, ela akimuthizha Nuhu na andziye afungahe.   <span class="verse" id="V6">6&#160;</span><a href="#FN6" class="notemark"><span class="popup">2:6 Mwan 19:24-25; Luk 17:29; Jud 7</span></a>H'aya, badaye kukihenda midzi ya Sodomu na Gomora. Ii Mulungu waikundya moho yosi miri kwa go maitsi ga at'u a midzi iyo, ili mut'u yoyosi ahendaye mai amanye kukala gago ndo gandigomupata.   <span class="verse" id="V7">7-8&#160;</span><a href="#FN7" class="notemark"><span class="popup">2:7 Mwan 19:1-16</span></a>Bai kahi za mudzi uwo wa Sodomu kwere kuna mut'u ariyeifwa Lutu. Lutu were ni muhachi naye were k'atsamirwa kamare ni go maitsi-maitsi ga at'u a midzi iyo. Were kila wakathi akiona hedu kusikira go maitsi gakalago mumo, be were akashikithika sana moyoni mwakwe. K'uzhona bai, Mulungu arihokala anamala kuyononga-nonga yo midzi wamuthizha ye Lutu, kwa kukala were ni muhachi.   <span class="verse" id="V9">9&#160;</span><a href="#FN8" class="notemark"><span class="popup">2:9 Ayub 4:7; 1 Akor 10:13; Ugun 3:10</span></a>Kwa vizho bai Mulungu anamanya kuamboza mashakani at'u mamufwahizao na kuaika athiriri hat'u hafufu kuthariza hukumu.   <span class="verse" id="V10">10&#160;</span><a href="#FN9" class="notemark"><span class="popup">2:10 Jud 7-8</span></a>Kwandza aryahu athiriri malongozwao ni th'amaa mbii-mbii za miri yao na k'amamwagoha Bwana Mulungu be tha ndo mandioona romu zhomu.  </div><div class='p'>Alimu aa a ulongo be k'amagoha kit'u na manadzikulula k'amuna; ao manadhyoma hatha o malaika abomu mario ko dzulu mulunguni.   <span class="verse" id="V11">11&#160;</span><a href="#FN10" class="notemark"><span class="popup">2:11 Jud 9</span></a>Lola zho mahendazho o alimu a ulongo be hatha o malaika enye mario mana wadimi kuakira ao, k'amavihenda bule, k'amadhyoma hedu kuashithaki kwa Bwana Mulungu o alimu a ulongo.   <span class="verse" id="V12">12&#160;</span><a href="#FN11" class="notemark"><span class="popup">2:12 Jud 10</span></a>Ela o alimu a ulongo ma here nyama a tsakani mario kazi yao ni kuindzwa na kwalagwa. At'u aa ro mandirosikira kuritengeza manaritengeza, mufano wa nyama a tsakani viryahu. Ut'u uriwo k'amaumanyat'o, be mandawangirira na maneno mai-mai jeri. Bai at'u aa mandalagwa gafula dza viryahu nyama a tsakani mahendwazho.   <span class="verse" id="V13">13&#160;</span><a href="#FN12" class="notemark"><span class="popup">2:13 Jud 12</span></a>Mandarifwa mai kwa go mai marigoahendera andziyao. Alimu ao vizho mandaika sherehe za kuhendera mathuruthuru hatha na mutsana wenye. At'u aa mandihokudzarya nanwi, mandamuaibisha na kumuhaka nyenye, kuno manaenderera na t'abia zao za ukengi.   <span class="verse" id="V14">14&#160;</span><a href="#FN13" class="notemark"><span class="popup">2:14 Math' 5:28; 2 T'imo 3:6</span></a>H'aya zho go, alimu aa mandakala k'amendzi kuona muche na matso. Nao mandakala manafuna dambi thu na k'amakuha. Mandakala kazi yao ni kuathuwa aryahu at'u mario k'amana kuluhiro ra thendhe na kuangiza dambini. Alimu aa be ko kuhendza p'esa kuko, hatha k'azhadimikika. Bai Mulungu waalani.   <span class="verse" id="V15">15&#160;</span><a href="#FN14" class="notemark"><span class="popup">2:15 Hesab 22:7, 17; Jud 11</span></a>At'u aa ma here Balamu mwana wa Beori, ariyetsamirwa ni saniti hatha akikala a thayari kuhenda dambi ela azipate. Bai o alimu nao mandaricha yo ngira ya jeri na mathuwe wo ulongo wao wa kudzipatira p'esa.   <span class="verse" id="V16">16&#160;</span><a href="#FN15" class="notemark"><span class="popup">2:16 Hesab 22:28-31</span></a>Vikara yuyahu nabii Balamu nidziyemuhadza arihokala anendahenda mai, zhabidhi Mulungu amukanye. Mulungu wamuhendya ye ndzowe wa Balamu anene here mut'u ili iye Balamu asihende zho vilaluzhe zha kwendahenda mai.   </div><div class='p'> <span class="verse" id="V17">17&#160;</span><a href="#FN16" class="notemark"><span class="popup">2:17 Jud 13</span></a>H'aya nichere na o alimu a ulongo. At'u aa k'amana faidha yoyosi. Ma here visima virizhouma madzi. H'aya zho mbai, ao ma here maingu garigo ganafuswa ni p'eho na v̱ula k'ainya. H'aya Mulungu waadhibu kwa kuaika hat'u henye ridziza ra mugunguna.   <span class="verse" id="V18">18&#160;</span>Alimu aa be kazi yao ni kudzikulula na kunena maneno ga kizuzu. Nao mandahumira wo ujanja wao wa maitsi-maitsi kuakenga at'u maathuwe, haswa aryahu at'u ambao matoka na ahendi a mai dzuzi-dzuzi na makimukuluhira Jesu.   <span class="verse" id="V19">19&#160;</span><a href="#FN17" class="notemark"><span class="popup">2:19 Joh 8:34; Arum 6:16</span></a>H'aya zho go, ao vizho mandirohenda ni kuambira at'u vivi, “H'aa, samba mu huru,” gonya ko o enye kare madzangizwa p'ambajani ni go mathuruthuru gandigoanonga. Mana mut'u ahendywa mutumwa ni kiryahu kit'u kidzichomugwira ngwa.   <span class="verse" id="V20">20&#160;</span><a href="#FN18" class="notemark"><span class="popup">2:20 1:11; Math' 12:45</span></a>Vikara wakathi aa alimu marihokala madzamumanya Bwana, mwokoli Jesu Masihi, makala go maitsi ga urumwengu madzagaricha. Ela makidza makiuya nyuma na makigauyira go mathuruthuru, makikatama kuko. Bai zho marizho vivi be ni vii-vii, hatha baha ho chaho marihokala k'amadzamumanya Jesu.   <span class="verse" id="V21">21&#160;</span><a href="#FN19" class="notemark"><span class="popup">2:21 Luk 12:47-48</span></a>Lola, kalaho were k'amadzaimanya ngira ya jeri ya Jesu Masihi, be k'ahungaamba ndo sababu, ela ko sozho. Kwa kukala marihokala madzaumanya ujeri, ao mahunduka na zo amuri za Mulungu makizika k'anda.   <span class="verse" id="V22">22&#160;</span><a href="#FN20" class="notemark"><span class="popup">2:22 Ndhum 26:11</span></a>Bai vizho marizhohenda be vidzahalana na gago garigonenwa kahi za ndhumo, kukala, “K'uro ni kuhahika gonya go mahahika akagauyira akagarya.” Ndhumo nyingine ni ii, “Nguluwe hatha ukamwagesa ni bule, andauya ho kitholetholeni.”   </div><ul class='tnav'>
<li><a href='index.htm'>2 P'et'ero</a></li>
<li><a href='2PE01.htm'>&lt;</a></li>
<li><a href='2PE.htm'>2</a></li>
<li><a href='2PE03.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">2:1</a>
<span class="xo">2:1-22 </span><span class="xt">Jud 4-13</span></p>
<p class="x" id="FN2"><span class="notemark"></span><a class="notebackref" href="#V1">2:1</a>
<span class="xo">2:1 </span><span class="xt">Math' 7:15</span></p>
<p class="x" id="FN3"><span class="notemark"></span><a class="notebackref" href="#V3">2:3</a>
<span class="xo">2:3 </span><span class="xt">1 T'imo 6:5</span></p>
<p class="x" id="FN4"><span class="notemark"></span><a class="notebackref" href="#V4">2:4</a>
<span class="xo">2:4 </span><span class="xt">1 P'et 3:19-20; Jud 6</span></p>
<p class="x" id="FN5"><span class="notemark"></span><a class="notebackref" href="#V5">2:5</a>
<span class="xo">2:5 </span><span class="xt">3:6; 1 P'et 3:20</span></p>
<p class="x" id="FN6"><span class="notemark"></span><a class="notebackref" href="#V6">2:6</a>
<span class="xo">2:6 </span><span class="xt">Mwan 19:24-25; Luk 17:29; Jud 7</span></p>
<p class="x" id="FN7"><span class="notemark"></span><a class="notebackref" href="#V7">2:7-8</a>
<span class="xo">2:7 </span><span class="xt">Mwan 19:1-16</span></p>
<p class="x" id="FN8"><span class="notemark"></span><a class="notebackref" href="#V9">2:9</a>
<span class="xo">2:9 </span><span class="xt">Ayub 4:7; 1 Akor 10:13; Ugun 3:10</span></p>
<p class="x" id="FN9"><span class="notemark"></span><a class="notebackref" href="#V10">2:10</a>
<span class="xo">2:10 </span><span class="xt">Jud 7-8</span></p>
<p class="x" id="FN10"><span class="notemark"></span><a class="notebackref" href="#V11">2:11</a>
<span class="xo">2:11 </span><span class="xt">Jud 9</span></p>
<p class="x" id="FN11"><span class="notemark"></span><a class="notebackref" href="#V12">2:12</a>
<span class="xo">2:12 </span><span class="xt">Jud 10</span></p>
<p class="x" id="FN12"><span class="notemark"></span><a class="notebackref" href="#V13">2:13</a>
<span class="xo">2:13 </span><span class="xt">Jud 12</span></p>
<p class="x" id="FN13"><span class="notemark"></span><a class="notebackref" href="#V14">2:14</a>
<span class="xo">2:14 </span><span class="xt">Math' 5:28; 2 T'imo 3:6</span></p>
<p class="x" id="FN14"><span class="notemark"></span><a class="notebackref" href="#V15">2:15</a>
<span class="xo">2:15 </span><span class="xt">Hesab 22:7, 17; Jud 11</span></p>
<p class="x" id="FN15"><span class="notemark"></span><a class="notebackref" href="#V16">2:16</a>
<span class="xo">2:16 </span><span class="xt">Hesab 22:28-31</span></p>
<p class="x" id="FN16"><span class="notemark"></span><a class="notebackref" href="#V17">2:17</a>
<span class="xo">2:17 </span><span class="xt">Jud 13</span></p>
<p class="x" id="FN17"><span class="notemark"></span><a class="notebackref" href="#V19">2:19</a>
<span class="xo">2:19 </span><span class="xt">Joh 8:34; Arum 6:16</span></p>
<p class="x" id="FN18"><span class="notemark"></span><a class="notebackref" href="#V20">2:20</a>
<span class="xo">2:20 </span><span class="xt">1:11; Math' 12:45</span></p>
<p class="x" id="FN19"><span class="notemark"></span><a class="notebackref" href="#V21">2:21</a>
<span class="xo">2:21 </span><span class="xt">Luk 12:47-48</span></p>
<p class="x" id="FN20"><span class="notemark"></span><a class="notebackref" href="#V22">2:22</a>
<span class="xo">2:22 </span><span class="xt">Ndhum 26:11</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

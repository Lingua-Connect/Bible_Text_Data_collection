<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Johana 8</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Johana</a></li>
<li><a href='JHN07.htm'>&lt;</a></li>
<li><a href='JHN.htm'>8</a></li>
<li><a href='JHN09.htm'>&gt;</a></li>
</ul>
<div class="main">
 
<div class='chapterlabel' id="V0"> 8</div><div class='s'>Jesu anamusamehe mwanamuche ariyegwirwa akuzingani </div> <div class='p'> <span class="verse" id="V1">1&#160;</span>Ela Jesu ye achenda kahi za Murima wa Mizeituni.   <span class="verse" id="V2">2&#160;</span><a href="#FN1" class="notemark"><span class="popup">8:2 Math' 26:55</span></a>Na kurihocha na madzach'a maitsi sana akiuya kaheri ndani za ro Hekalu ndo at'u osini makimukundzumanyikira hamwenga, bai akikelesi na akiandza kuafundisha.   <span class="verse" id="V3">3&#160;</span>K'uzhona zho o alimu a Sheria na Mafarisayo makireha mwanamuche ariyekala adzagwirwa anazinga na makimuimisha mbere zao osi.   <span class="verse" id="V4">4&#160;</span>Makiamba, “Mwalimu, mwanamuche yuyu adzagwirwa akuzingani.   <span class="verse" id="V5">5&#160;</span><a href="#FN2" class="notemark"><span class="popup">8:5 Kumbu 22:22-24</span></a>Vikara kahi za Sheria yehu, Musa wahulagiza kukala hualage anaache mario dza yuyu kwa kuapiga mawe. Vikara we unaambadze?”   <span class="verse" id="V6">6&#160;</span><a href="#FN3" class="notemark"><span class="popup">8:6 Math' 22:15</span></a>Nao were mananena vivi kumuhega ili mapate ut'u wa kumushithakira. Ela Jesu akizama akiandza kuora-ora ho ts'i na chala.   <span class="verse" id="V7">7&#160;</span><a href="#FN4" class="notemark"><span class="popup">8:7 Kumbu 17:7; 13:10</span></a>Marihokaza kumuza-muza maswali, akidziungaraza na akiamba, “Ye asiye na dambi kahi za ninwi na akale wa kwandza kumupiga iwe.”   <span class="verse" id="V8">8&#160;</span>Kidza akizama kaheri na akiora-ora ho ts'i na chala.   </div><div class='p'> <span class="verse" id="V9">9&#160;</span><a href="#FN5" class="notemark"><span class="popup">8:9 Math' 22:22</span></a>Marihosikira vivi, makiandza kuuka mumwenga-mumwenga, kuandzira na o akulu. Jesu akirichwa h'akeye na ye mwanamuche haho.   <span class="verse" id="V10">10&#160;</span>Akiima na akimuza ye mwanamuche akiamba, “M'ama, ma hiko arya at'u? Vidze hana adziyesala kukuhukumu?”   </div><div class='p'> <span class="verse" id="V11">11&#160;</span><a href="#FN6" class="notemark"><span class="popup">8:11 5:14</span></a>Akidzigidzya akiamba, “K'ahana Bwana.” Jesu akiamba, “Hatha mimi sikuhukumu. Enda ela usihende dambi kaheri.”]   </div><div class='s'>Jesu nde mulangaza wa urumwengu </div> <div class='p'> <span class="verse" id="V12">12&#160;</span><a href="#FN7" class="notemark"><span class="popup">8:12 1:5, 9-10; 3:19; 9:4-5; 11:9-10; 12:35-36, 46; Isa 49:6; Math' 5:14; Luk 2:32; 2 Akor 4:4, 6; Aefe 5:8-14; 1 Joh 1:5-7; 2:8; 3:14</span></a>Badaye Jesu akinena na o at'u kaheri akiamba, “Mimi ndimi mulangaza wa urumwengu. Anithuwaye k'andanenda kizani kamare, andakala na mulangaza wa uzima.”   </div><div class='p'> <span class="verse" id="V13">13&#160;</span><a href="#FN8" class="notemark"><span class="popup">8:13 5:31-32</span></a>Kusikira vizho o Mafarisayo makimwambira, “Uwe unadzishuhudia we mwenye, bai wo ushahidhi wa kwako si wa ujeri.”   </div><div class='p'> <span class="verse" id="V14">14&#160;</span><a href="#FN9" class="notemark"><span class="popup">8:14 3:2; 7:28-29, 33-36; 8:21-22, 42; 13:1, 33; 16:5, 10, 28; 17:8; 20:17</span></a>Jesu akiamba, “Hatha chamba ninadzambozeza mwenye ushahidhi, be ninenazho ni jeri kwa kukala ninamanya nilako na nendako, ela ninwi k'amukumanya ko nilako na ko nendako.   <span class="verse" id="V15">15&#160;</span><a href="#FN10" class="notemark"><span class="popup">8:15 7:24</span></a>Hukumu yenu ni ya kibinadamu. Mino si hukumu mut'u.   <span class="verse" id="V16">16&#160;</span>Ela hatha kala were ni nihukumu, hukumu yangu ikakala ya ujeri kwa kukala si h'akiyangu kahi za vivi. Iye Baba ariyenihuma yu hamwenga nami.   <span class="verse" id="V17">17&#160;</span><a href="#FN11" class="notemark"><span class="popup">8:17 Kumbu 19:15</span></a>Zhaorwa kahi za Sheria yenu kukala ushahidhi wa at'u airi ukikubaliana, bai zho maambazho ni kukala ni vikubaliwe.   <span class="verse" id="V18">18&#160;</span><a href="#FN12" class="notemark"><span class="popup">8:18 5:36; 1 Joh 5:9</span></a>Ninadzambozeza ushahidhi na Baba ariyenihuma naye ananambozeza ushahidhi.”   </div><div class='p'> <span class="verse" id="V19">19&#160;</span><a href="#FN13" class="notemark"><span class="popup">8:19 5:18; 16:3</span></a>Makimuza makiamba, “Babayo yu hiko?” Jesu akiamba, “K'amunimanya mimi hedu Baba. Kalaho munanimanya, mukamumanya Baba naye.”   <span class="verse" id="V20">20&#160;</span><a href="#FN14" class="notemark"><span class="popup">8:20 2:4</span></a>Jesu wanena gaga arihokala anafundisha kahi za ro Hekalu, kahi za haryahu hat'u hagwagwaho sadaka na k'akuna ariyemugwira, kwa kukala wakathiwe were k'audzafika bule.   </div><div class='s'>Ayahudi masiokuluhira manakanywa </div> <div class='p'> <span class="verse" id="V21">21&#160;</span><a href="#FN15" class="notemark"><span class="popup">8:21 8:14</span></a>Jesu akiambira kaheri “Ninenda, na mundanimala, ela mundafwa kahi za dambi zenu. Kuko nendako k'amudima kudza.”   </div><div class='p'> <span class="verse" id="V22">22&#160;</span>O Ayahudi makiamba, “Anaamba kukala k'ahudima kwenda ko endako, enye vino vinaonyesa kukala andadzalaga hedu?”   </div><div class='p'> <span class="verse" id="V23">23&#160;</span><a href="#FN16" class="notemark"><span class="popup">8:23 3:31</span></a>Jesu akienderera kunena, akiamba, “Ninwi mula haha ts'i, ela mimi nila dzulu. Ninwi mu a urumwengu uu, ela mimi si wa urumwengu uu.   <span class="verse" id="V24">24&#160;</span><a href="#FN17" class="notemark"><span class="popup">8:24 13:19</span></a>Ndosa nidzamwambira kukala mundafwa kahi za dambi zenu. Na mundafwa kahi za dambi zenu kala k'amundakuluhira kukala, ‘Mimi ndimi iye.’ ”   </div><div class='p'> <span class="verse" id="V25">25&#160;</span>Makimuza makiamba, “U h'ani we?” Jesu akiamba, “Ni vizho nidzizhomwambira hangu chaho.   <span class="verse" id="V26">26&#160;</span>Nina manji ga kunena ga kumushithaki ninwi. Ela iye ariyenihuma ni mujeri na ninawambira urumwengu zho nirizhosikira kula kwakwe.”   </div><div class='p'> <span class="verse" id="V27">27&#160;</span>Nao k'amamanyire kukala were anaambira dzulu za Baba.   <span class="verse" id="V28">28&#160;</span><a href="#FN18" class="notemark"><span class="popup">8:28 3:14; 4:34; 5:18</span></a>Bai Jesu akiambira, “Mundihomwanula Mwana wa Mudamu mundamanya kukala, mimi ndimi iye kidza mundamanya kukala sihenda kit'u h'akiyangu, ela ninanena gago adzigonifundisha Baba.   <span class="verse" id="V29">29&#160;</span>Na iye ariyenihuma a hamwenga nami, k'adzaniricha h'akiyangu, kwa kukala ninahenda gamufwahizago kila wakathi.”   <span class="verse" id="V30">30&#160;</span><a href="#FN19" class="notemark"><span class="popup">8:30 2:23</span></a>Anji mariomusikira Jesu akinena maut'u gaga mamukuluhira.   </div><div class='s'>Jesu ananena dzulu za uhuru kula kwa dambi </div> <div class='p'> <span class="verse" id="V31">31&#160;</span><a href="#FN20" class="notemark"><span class="popup">8:31 14:15; 15:8</span></a>Bai Jesu akiambira o Ayahudi mariomukuluhira, “Mukienderera kugwira mafundisho gangu be mu anafundzi angu jeri-jeri,   <span class="verse" id="V32">32&#160;</span>mundamanya ujeri na wo ujeri undamwika huru.”   </div><div class='p'> <span class="verse" id="V33">33&#160;</span><a href="#FN21" class="notemark"><span class="popup">8:33 Math' 3:9; Arum 4:12</span></a>O Ayahudi makiamba, “Siswi fwazhalwa ni Burahemu na k'ahudzakala atumwa a mut'u, vikara unamanisha noni kuamba, ‘Mundakala huru?’ ”   </div><div class='p'> <span class="verse" id="V34">34&#160;</span><a href="#FN22" class="notemark"><span class="popup">8:34 Arum 6:16, 20; 2 P'et 2:19</span></a>Jesu akiamba, “Ninamwambira ujeri: Kila mut'u ahendaye dambi ni mutumwa wa dambi.   <span class="verse" id="V35">35&#160;</span><a href="#FN23" class="notemark"><span class="popup">8:35 Kumbo 21:2</span></a>Na mutumwa k'akala nyumbani kila wakathi, ela mwana akala nyumbani kila wakathi.   <span class="verse" id="V36">36&#160;</span><a href="#FN24" class="notemark"><span class="popup">8:36 Agal 5:1</span></a>Bai Mwana akikwika huru undakala huru jeri-jeri.   <span class="verse" id="V37">37&#160;</span><a href="#FN25" class="notemark"><span class="popup">8:37 5:18</span></a>Ninamanya kukala mu ana a Burahemu, ela kidza munamala kunalaga, kwa kukala k'amukubali mafundisho gangu.   <span class="verse" id="V38">38&#160;</span>Mimi ninanena garyahu ambago Baba wanonyesa, ela ninwi munahenda go mudzigombirwa ni babiyenu.”   </div><div class='p'> <span class="verse" id="V39">39&#160;</span><a href="#FN26" class="notemark"><span class="popup">8:39 8:33</span></a>Makimudzigidzya makiamba, “Babiyehu ni Burahemu.” Jesu akiamba, “Kalaho mu ana a Burahemu, mukahenda kazi arizozihenda Burahemu.   <span class="verse" id="V40">40&#160;</span>Nidzizhohenda mimi ni kumwambira ujeri niriwousikira kula kwa Mulungu, kidza munamala kunalaga. Burahemu k'ahendere kit'u dza kiki.   <span class="verse" id="V41">41&#160;</span><a href="#FN27" class="notemark"><span class="popup">8:41 Kumbu 32:6; Isa 63:16</span></a>Ela ninwi munahenda vizho ahendazho babiyenu.” Makiamba, “Mulungu h'akeye nde Babiyehu naswi hu anae.”   </div><div class='p'> <span class="verse" id="V42">42&#160;</span><a href="#FN28" class="notemark"><span class="popup">8:42 1 Joh 5:1</span></a>Jesu akiambira, “Kalaho Mulungu nde babiyenu jeri munganihendza, kwa kukala nala kwakwe na vikara ni haha.   <span class="verse" id="V43">43&#160;</span>Kwanoni k'amuelewa zho nimwambirazho? Ni kwa kukala k'amudima kusikira uv̱oro wangu.   <span class="verse" id="V44">44&#160;</span><a href="#FN29" class="notemark"><span class="popup">8:44 Mwan 3:1-5; 1 Joh 2:4; 3:8</span></a>At'u ninwi mu a babiyenu Ibilisi na muhendzazho ni kuhenda mahendzoge. Iye were ni mwalagi hangu chaho na k'endzi kit'u chochosi kuhusu ujeri, kwa kukala k'amuna ujeri ndanimwe. Akikenga ananena here arizho, kwani ni mulongo na nde babe ulongo.   <span class="verse" id="V45">45&#160;</span>Ela kwa kukala ninanena ujeri k'amunikuluhira.   <span class="verse" id="V46">46&#160;</span><a href="#FN30" class="notemark"><span class="popup">8:46 2 Akor 5:21; 1 P'et 2:22; 1 Joh 3:5</span></a>Ni h'ani kahi zenu adimaye kunamba nina dambi? H'aya ninanena ujeri, mbona k'amunikuluhira?   <span class="verse" id="V47">47&#160;</span><a href="#FN31" class="notemark"><span class="popup">8:47 10:27; 18:37</span></a>Iye ariye ni wa Mulungu ni kusikira manenoge. Ela ninwi k'amua Mulungu ndosa k'amundasikira.”   </div><div class='s'>Jesu ananena dzuluze na Burahemu </div> <div class='p'> <span class="verse" id="V48">48&#160;</span><a href="#FN32" class="notemark"><span class="popup">8:48 4:9; 7:20; 10:20; Mar 3:21-22</span></a>Bai o Ayahudi makimudzigidzya Jesu makiamba, “Vidze were k'ahuajeri kuamba u Musamaria na una p'ep'o?”   </div><div class='p'> <span class="verse" id="V49">49&#160;</span>Jesu akidzigidzya akiamba, “Sina p'ep'o. Ninamuheshimu Baba, ela ninwi k'amuniishimu bule.   <span class="verse" id="V50">50&#160;</span><a href="#FN33" class="notemark"><span class="popup">8:50 7:18</span></a>Sidzimalira ishima, ela kuna mumwenga aimalaye na iye bai ndiye jaji.   <span class="verse" id="V51">51&#160;</span><a href="#FN34" class="notemark"><span class="popup">8:51 5:24</span></a>Ninamwambira ujeri iye ahendaye here nilagizazho k'andafwa bule.”   </div><div class='p'> <span class="verse" id="V52">52&#160;</span>Kusikira vizho, o Ayahudi makimwambira, “Vikara hunamanya kukala jeri wenye una p'ep'o! Burahemu wafwa na o manabii nao dzazho, kidza unaamba kukala yoyosi andiyehenda go uhendzago k'andafwa bule.   <span class="verse" id="V53">53&#160;</span><a href="#FN35" class="notemark"><span class="popup">8:53 4:12</span></a>Vidze we u mubomu kuriko babiyehu Burahemu na o manabii? Burahemu wafwa, na o manabii nao makifwa. Unadziona u h'ani we?”   </div><div class='p'> <span class="verse" id="V54">54&#160;</span>Jesu akidzigidzya akiamba, “Nikidzip'a nguma mwenye, nguma yangu k'aina mana yoyosi. Baba ariye nanwi munaamba ni Mulungu wenu, ananipa nguma.   <span class="verse" id="V55">55&#160;</span><a href="#FN36" class="notemark"><span class="popup">8:55 4:34; 7:28-29</span></a>Vingahokala ninwi k'amumumanya mimi ninamumanya. Nikiamba simumanya nindakala mulongo here ninwi, ela ninamumanya na kugwira nenore.   <span class="verse" id="V56">56&#160;</span>Babiyenu Burahemu wafwahirwa kwamba adime kuyona siku yangu, naye akiyona na akifwahirwa.”   </div><div class='p'> <span class="verse" id="V57">57&#160;</span>O Ayahudi makimwambira, “K'udzafisha miaka mirongo mitsano na unaamba wamona Burahemu?”   </div><div class='p'> <span class="verse" id="V58">58&#160;</span><a href="#FN37" class="notemark"><span class="popup">8:58 1:1; 17:5</span></a>Jesu akidzigidzya akiamba, “Ninamwambira ujeri, kabila ya Burahemu kuzhalwa mino were ni kuko kare!”   <span class="verse" id="V59">59&#160;</span><a href="#FN38" class="notemark"><span class="popup">8:59 10:31</span></a>Ndo makitsola mawe mamukot'e, ela Jesu akizama na badaye achambola mo Hekaluni achenda ndze.   </div><ul class='tnav'>
<li><a href='index.htm'>Johana</a></li>
<li><a href='JHN07.htm'>&lt;</a></li>
<li><a href='JHN.htm'>8</a></li>
<li><a href='JHN09.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V2">8:2</a>
<span class="xo">8:2 </span><span class="xt">Math' 26:55</span></p>
<p class="x" id="FN2"><span class="notemark"></span><a class="notebackref" href="#V5">8:5</a>
<span class="xo">8:5 </span><span class="xt">Kumbu 22:22-24</span></p>
<p class="x" id="FN3"><span class="notemark"></span><a class="notebackref" href="#V6">8:6</a>
<span class="xo">8:6 </span><span class="xt">Math' 22:15</span></p>
<p class="x" id="FN4"><span class="notemark"></span><a class="notebackref" href="#V7">8:7</a>
<span class="xo">8:7 </span><span class="xt">Kumbu 17:7; 13:10</span></p>
<p class="x" id="FN5"><span class="notemark"></span><a class="notebackref" href="#V9">8:9</a>
<span class="xo">8:9 </span><span class="xt">Math' 22:22</span></p>
<p class="x" id="FN6"><span class="notemark"></span><a class="notebackref" href="#V11">8:11</a>
<span class="xo">8:11 </span><span class="xt">5:14</span></p>
<p class="x" id="FN7"><span class="notemark"></span><a class="notebackref" href="#V12">8:12</a>
<span class="xo">8:12 </span><span class="xt">1:5, 9-10; 3:19; 9:4-5; 11:9-10; 12:35-36, 46; Isa 49:6; Math' 5:14; Luk 2:32; 2 Akor 4:4, 6; Aefe 5:8-14; 1 Joh 1:5-7; 2:8; 3:14</span></p>
<p class="x" id="FN8"><span class="notemark"></span><a class="notebackref" href="#V13">8:13</a>
<span class="xo">8:13 </span><span class="xt">5:31-32</span></p>
<p class="x" id="FN9"><span class="notemark"></span><a class="notebackref" href="#V14">8:14</a>
<span class="xo">8:14 </span><span class="xt">3:2; 7:28-29, 33-36; 8:21-22, 42; 13:1, 33; 16:5, 10, 28; 17:8; 20:17</span></p>
<p class="x" id="FN10"><span class="notemark"></span><a class="notebackref" href="#V15">8:15</a>
<span class="xo">8:15 </span><span class="xt">7:24</span></p>
<p class="x" id="FN11"><span class="notemark"></span><a class="notebackref" href="#V17">8:17</a>
<span class="xo">8:17 </span><span class="xt">Kumbu 19:15</span></p>
<p class="x" id="FN12"><span class="notemark"></span><a class="notebackref" href="#V18">8:18</a>
<span class="xo">8:18 </span><span class="xt">5:36; 1 Joh 5:9</span></p>
<p class="x" id="FN13"><span class="notemark"></span><a class="notebackref" href="#V19">8:19</a>
<span class="xo">8:19 </span><span class="xt">5:18; 16:3</span></p>
<p class="x" id="FN14"><span class="notemark"></span><a class="notebackref" href="#V20">8:20</a>
<span class="xo">8:20 </span><span class="xt">2:4</span></p>
<p class="x" id="FN15"><span class="notemark"></span><a class="notebackref" href="#V21">8:21</a>
<span class="xo">8:21 </span><span class="xt">8:14</span></p>
<p class="x" id="FN16"><span class="notemark"></span><a class="notebackref" href="#V23">8:23</a>
<span class="xo">8:23 </span><span class="xt">3:31</span></p>
<p class="x" id="FN17"><span class="notemark"></span><a class="notebackref" href="#V24">8:24</a>
<span class="xo">8:24 </span><span class="xt">13:19</span></p>
<p class="x" id="FN18"><span class="notemark"></span><a class="notebackref" href="#V28">8:28</a>
<span class="xo">8:28 </span><span class="xt">3:14; 4:34; 5:18</span></p>
<p class="x" id="FN19"><span class="notemark"></span><a class="notebackref" href="#V30">8:30</a>
<span class="xo">8:30 </span><span class="xt">2:23</span></p>
<p class="x" id="FN20"><span class="notemark"></span><a class="notebackref" href="#V31">8:31</a>
<span class="xo">8:31 </span><span class="xt">14:15; 15:8</span></p>
<p class="x" id="FN21"><span class="notemark"></span><a class="notebackref" href="#V33">8:33</a>
<span class="xo">8:33 </span><span class="xt">Math' 3:9; Arum 4:12</span></p>
<p class="x" id="FN22"><span class="notemark"></span><a class="notebackref" href="#V34">8:34</a>
<span class="xo">8:34 </span><span class="xt">Arum 6:16, 20; 2 P'et 2:19</span></p>
<p class="x" id="FN23"><span class="notemark"></span><a class="notebackref" href="#V35">8:35</a>
<span class="xo">8:35 </span><span class="xt">Kumbo 21:2</span></p>
<p class="x" id="FN24"><span class="notemark"></span><a class="notebackref" href="#V36">8:36</a>
<span class="xo">8:36 </span><span class="xt">Agal 5:1</span></p>
<p class="x" id="FN25"><span class="notemark"></span><a class="notebackref" href="#V37">8:37</a>
<span class="xo">8:37 </span><span class="xt">5:18</span></p>
<p class="x" id="FN26"><span class="notemark"></span><a class="notebackref" href="#V39">8:39</a>
<span class="xo">8:39 </span><span class="xt">8:33</span></p>
<p class="x" id="FN27"><span class="notemark"></span><a class="notebackref" href="#V41">8:41</a>
<span class="xo">8:41 </span><span class="xt">Kumbu 32:6; Isa 63:16</span></p>
<p class="x" id="FN28"><span class="notemark"></span><a class="notebackref" href="#V42">8:42</a>
<span class="xo">8:42 </span><span class="xt">1 Joh 5:1</span></p>
<p class="x" id="FN29"><span class="notemark"></span><a class="notebackref" href="#V44">8:44</a>
<span class="xo">8:44 </span><span class="xt">Mwan 3:1-5; 1 Joh 2:4; 3:8</span></p>
<p class="x" id="FN30"><span class="notemark"></span><a class="notebackref" href="#V46">8:46</a>
<span class="xo">8:46 </span><span class="xt">2 Akor 5:21; 1 P'et 2:22; 1 Joh 3:5</span></p>
<p class="x" id="FN31"><span class="notemark"></span><a class="notebackref" href="#V47">8:47</a>
<span class="xo">8:47 </span><span class="xt">10:27; 18:37</span></p>
<p class="x" id="FN32"><span class="notemark"></span><a class="notebackref" href="#V48">8:48</a>
<span class="xo">8:48 </span><span class="xt">4:9; 7:20; 10:20; Mar 3:21-22</span></p>
<p class="x" id="FN33"><span class="notemark"></span><a class="notebackref" href="#V50">8:50</a>
<span class="xo">8:50 </span><span class="xt">7:18</span></p>
<p class="x" id="FN34"><span class="notemark"></span><a class="notebackref" href="#V51">8:51</a>
<span class="xo">8:51 </span><span class="xt">5:24</span></p>
<p class="x" id="FN35"><span class="notemark"></span><a class="notebackref" href="#V53">8:53</a>
<span class="xo">8:53 </span><span class="xt">4:12</span></p>
<p class="x" id="FN36"><span class="notemark"></span><a class="notebackref" href="#V55">8:55</a>
<span class="xo">8:55 </span><span class="xt">4:34; 7:28-29</span></p>
<p class="x" id="FN37"><span class="notemark"></span><a class="notebackref" href="#V58">8:58</a>
<span class="xo">8:58 </span><span class="xt">1:1; 17:5</span></p>
<p class="x" id="FN38"><span class="notemark"></span><a class="notebackref" href="#V59">8:59</a>
<span class="xo">8:59 </span><span class="xt">10:31</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

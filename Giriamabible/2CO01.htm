<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 2 Akorintho 1</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 Akorintho</a></li>
<li><a href='1CO16.htm'>&lt;</a></li>
<li><a href='2CO.htm'>1</a></li>
<li><a href='2CO02.htm'>&gt;</a></li>
</ul>
<div class="main">
 <div class='mt2'>Baruwa ya hiri ya P'aulo kwa  </div><div class='mt'>AKORINTHO  </div><div class='is'>Uthongodhyeri  </div><div class='ip'>Baruwa ii yaorwa ni P'aulo. Inaelelywa kukala yaorwa mwaka wa 55, wakathi P'aulo arihokala a Mak'edonia (2:15, 7:5). Baruwa ii yaorerwa Amasihia a Korintho hamwenga na Amasihia a jimbo ra Akaia.  </div><div class='is'>Lengo ra baruwa ii  </div><div class='ip'>Kirichotuma hatha P'aulo akiora baruwa ii ni maneno garigokala gakinenwa ni alimu a ulongo kuko Korintho. Kwandza kamare, alimu a ulongo mamwamba P'aulo kukala si mut'u wa kuaminika. Manena vivi kwa kukala P'aulo were walaga kukala andakwenda ko Korintho k'ana mbiri ela gonya akigaluza mipangoye.  </div><div class='ip'>Hiri mamwamba kukala iye si muhumwi bule. Kidza zo p'esa marizomup'a aahirikire akiya a Jerusalemu wazirya iye.  </div><div class='ip'>Lengo ra P'aulo kuora baruwa ii were ni kuadzigidzya o alimu a ulongo. Waambira kukala makumbukire kukala iye watoa nao kwa uaminifu, na akiambiriza uv̱oro wa wokolwi uriwo ni uv̱oro wa jeri.  </div><div class='iot'>Maut'u garigo mumu  </div><div class='io'>Uvoro 1:1-2  </div><div class='io'>P'aulo anamulazhira muv̱era Mulungu 1:3-11  </div><div class='io'>P'aulo anaeleza kwanoni k'endere Korintho 1:12–2:4  </div><div class='io'>P'aulo anaambira Akorintho mamusamehe ye ariyehenda dambi 2:5-11  </div><div class='io'>Wasiwasi wa P'aulo kuko T'eroa 2:12-13  </div><div class='io'>Ushindi upatikanao kahi za Masihi 2:14-17  </div><div class='io'>Ahumiki a kilagane kisha marizho 3  </div><div class='io'>Uv̱oro Udzo udzafitsika kwao ao mangamikao 4:1-6  </div><div class='io'>Vit'u zha kima virizhoikwa kahi za viya zha ulongo 4:7-15  </div><div class='io'>Kuishi kwa kuluhiro 4:16–5:10  </div><div class='io'>Kukala asena a Mulungu 5:11–6:13  </div><div class='io'>Kiza na mulangaza k'avigwirana 6:14–7:1  </div><div class='io'>Ut'u uriwomufwahiza P'aulo 7:2-16  </div><div class='io'>P'aulo ananena dzulu za kulazha 8:1-15  </div><div class='io'>P'aulo anamulazhira muv̱era Mulungu kwa ut'u wa Tito 8:16-24  </div><div class='io'>P'aulo ananena dzulu za kuaviza Amasihia angine 9  </div><div class='io'>P'aulo anahehera kazi ya kwakwe 10  </div><div class='io'>P'aulo ananena dzulu za ahumwi a ulongo 11:1-15  </div><div class='io'>P'aulo ananena dzulu za mashaka garigomupata 11:16-33  </div><div class='io'>P'aulo ananena dzulu za nema ariyojaliwa ni Mulungu 12:1-10  </div><div class='io'>P'aulo ananena dzulu za mahendzo ga kwakwe kwa Amasihia 12:11-21  </div><div class='io'>Maut'u ga mwisho-mwisho 13   
</div><div class='chapterlabel' id="V0"> 1</div><div class='s'>Uvoro </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">1:1 Agal 1:1; T'imoth'i: 1 Akor 4:17</span></a>Mimi P'aulo niriye kwa mahendzo ga Mulungu ni muhumwi wa Masihi Jesu, ninaora baruwa ii hamwenga na ndugu T'imoth'i. Baruwa ii ninaiora kwenu ninwi at'u a kanisa ra Mulungu ririro kuko Korintho, na kwa at'u angine osi a Mulungu mario kahi za jimbo rosi ra Akaia.   <span class="verse" id="V2">2&#160;</span>Bai nema na dheri kula kwa Mulungu Babiyehu, na Bwana Jesu Masihi, navikale kwenu.   </div><div class='s'>P'aulo anamulazhira muv̱era Mulungu </div> <div class='p'> <span class="verse" id="V3">3&#160;</span><a href="#FN2" class="notemark"><span class="popup">1:3 Aefe 1:3; 1 P'et 1:3</span></a>Naalikwe ye Mulungu Babaye Bwana wehu Jesu Masihi. Iye ni Baba wa mbazi, na Mulungu ariye kwangizwa moyo kosi kunambola kwakwe.   <span class="verse" id="V4">4&#160;</span>Iye nde afwangizaye moyo kahi za mateso gosi hugapatago. Na kukirira na kwangizwa moyo kuko, siswi naswi ni kwadima kuangiza moyo at'u angine mapatao mateso ga kila namuna.   <span class="verse" id="V5">5&#160;</span><a href="#FN3" class="notemark"><span class="popup">1:5 4:10; Zabu 34:19; 94:19; Akol 1:24</span></a>Kwani here go mateso ga Masihi gakazazho kwangezeka dzulu zehu, ndo fukazazho kwangizwa moyo kukirira kwa iye Masihi ili ninwi nanwi mupate kwangizwa moyo.   <span class="verse" id="V6">6&#160;</span><a href="#FN4" class="notemark"><span class="popup">1:6-7 4:15, 17</span></a>Bai fukiteseka, funateseka ili ninwi mukadime kwangizwa moyo, na mukadime kupata wokolwi. Na fuchangizwa moyo, funangizwa moyo ili ninwi nanwi mukadime kwangizwa moyo. Kwangizwa moyo kuku kundazhala kuvumirira ndani zenu, na vizho vindamuhendya mwadime kuvumirira mateso dza go fugapatago siswi.   <span class="verse" id="V7">7&#160;</span>Na th'amaa yehu dzulu zenu k'aisunuka bule, kwani hunamanya kukala here zho murizho na muthalo kahi za go mateso gehu, muna muthalo kahi za ko kwangizwa moyo kwehu.   </div><div class='p'> <span class="verse" id="V8">8&#160;</span><a href="#FN5" class="notemark"><span class="popup">1:8 4:8; Mahe 19:23; 1 Akor 15:32</span></a>Ndugu zangu, hunahendza mumanye dzulu za go mateso furigogapata kuko Asia. Kwani gakala maziho zhomu kukira kimo chehu, hatha yo th'amaa ya kuishi ikifwambola.   <span class="verse" id="V9">9&#160;</span><a href="#FN6" class="notemark"><span class="popup">1:9 Arum 4:17</span></a>Fakala here at'u madziohukumiwa kwalagwa. Ela gago gosi gahendeka ili kwamba fusidzitegemee enye bule, ela fumutegemee Mulungu afufulaye mariofwa.   <span class="verse" id="V10">10&#160;</span><a href="#FN7" class="notemark"><span class="popup">1:10 2 T'imo 4:18</span></a>Iye nde ariyehuthizha kula kahi za hathari bomu ya kifwa kicho, kidza andaenderera kufuthizha. Naswi hunakuluhira kukala iye ariyehuthizha andaenderera kuhuthizha.   <span class="verse" id="V11">11&#160;</span><a href="#FN8" class="notemark"><span class="popup">1:11 4:15; Arum 15:30</span></a>Bai ninwi nanwi huungeni mukono kwa kuhuvoyera, ili kwamba kukirira na mavoyo ga anji, Mulungu ahuhase, na at'u anji makamulazhire muv̱era kwa kukala mavoyo gao dzulu zehu gandakala gadzajibiwa.   </div><div class='s'>P'aulo anaeleza kwanoni k'endere Korintho </div> <div class='p'> <span class="verse" id="V12">12&#160;</span><a href="#FN9" class="notemark"><span class="popup">1:12 2:17; 1 Akor 1:17, 19, 31; 2:13; Aebu 13:18</span></a>Ut'u hudzionyerao siswi ni uu; mioyo yehu inahuhakikishira kukala fudzaishi kahi za urumwengu uu na haswa kahi zenu ninwi kwa ueri na ujeri hurioujaliwa ni Mulungu. Fudzaishi vizho kwa kutegemea nema ya Mulungu si kwa kutegemea ulachu wa kidamu!   <span class="verse" id="V13">13-14&#160;</span><a href="#FN10" class="notemark"><span class="popup">1:14 5:12; Afil 2:16</span></a>Kwani k'ahumwandhikira maut'u mangine bule, ela hunamwandhikira maut'u mudimago kugashoma na kugaelewa. Ninakuluhira kukala here zho murizho munaelewa maut'u machache dzulu zehu, mwishowe mundaelewa t'ot'ot'o zaidhi. Vivi vindamuhendya mwadime kudzionya kwa ut'u wehu siswi, here zho siswi hundizhodzionya kwa ut'u wenu ninwi iyo siku ya Bwana wehu Jesu ikifika.   <span class="verse" id="V15">15&#160;</span><a href="#FN11" class="notemark"><span class="popup">1:15-16 1 Akor 16:5-6</span></a>Na kwa kukala maut'u gaga nere nina hakika nago, nere ninahendza nidze nimulamuse mimi kwandza ili mukadime kupata baraka k'ana mbiri.   <span class="verse" id="V16">16&#160;</span>Nere ninamala nidze na kuko wakathi wa kwenda Mak'edonia na wakathi wa kuuya, ili mudze munavize kahi za charo changu cha kwenda Judea.   <span class="verse" id="V17">17&#160;</span><a href="#FN12" class="notemark"><span class="popup">1:17 1 Akor 4:18-19</span></a>Vidze kulengana na zho nirizhopanga munaona ni mut'u wa magaluza? Hedu zho nirizhopanga munaona navipanga kwa kuhumira akili za kibinadamu hatha nikale rero nadima kuamba “Ee,” gonya machero nikaamba “Hatha?”   <span class="verse" id="V18">18&#160;</span><a href="#FN13" class="notemark"><span class="popup">1:18 1:23</span></a>Ela here Mulungu arizho mwaminifu, uv̱oro huriomurehera nawo ni wa kuaminika. Fukiamba “Ee” ni ee, na fukiamba “Hatha” ni hatha.   <span class="verse" id="V19">19&#160;</span><a href="#FN14" class="notemark"><span class="popup">1:19 Mahe 18:5</span></a>Kwani ye Jesu Masihi Mwana wa Mulungu, furiyemuhubiri kwenu mimi na Silivano na T'imoth'i, be k'ana magaluza bule, ra kwakwe iye ni ee kwenda.   <span class="verse" id="V20">20&#160;</span>Kwani vilagane zhosi zha Mulungu zhathimira kwakwe iye. Ndosa hukiamba h'aami kukirira kwa iye, hunamup'a nguma Mulungu.   <span class="verse" id="V21">21&#160;</span>Ela Mulungu nde ahuimarishaye siswi hamwenga na ninwi kahi za Masihi. Kidza nde ariyefuhaka mafuha siswi,   <span class="verse" id="V22">22&#160;</span><a href="#FN15" class="notemark"><span class="popup">1:22 5:5; Arum 8:15-16, 23; Aefe 1:13-14</span></a>na akihupiga muhuri kwa kuhup'a Roho kahi za mioyo yehu. Roho yuyu wahup'a ili akale here rubuni ya kila kit'u andichohup'a.   </div><div class='p'> <span class="verse" id="V23">23&#160;</span><a href="#FN16" class="notemark"><span class="popup">1:23 11:31; 13:2; Arum 1:9; Afil 1:8; 1 Ath'es 2:5; 2 Ath'es 2:10</span></a>Mulungu ni shudhia wa moyo wangu kukala, mimi sidzire Korintho kaheri kwa ut'u wa mbazi nirizo nazo dzulu zenu.   <span class="verse" id="V24">24&#160;</span><a href="#FN17" class="notemark"><span class="popup">1:24 1 P'et 5:3</span></a>Kunena vivi si kwamba hunamala hurithawale ro kuluhiro renu, ela hunamala huhende kazi hamwenga nanwi ili mukapate fwahiro; mana ninwi muimire kahi za kuluhiro renu.   </div><ul class='tnav'>
<li><a href='index.htm'>2 Akorintho</a></li>
<li><a href='1CO16.htm'>&lt;</a></li>
<li><a href='2CO.htm'>1</a></li>
<li><a href='2CO02.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark"></span><a class="notebackref" href="#V1">1:1</a>
<span class="fr">1:1 </span><span class="ft">Agal 1:1; T'imoth'i: 1 Akor 4:17</span></p>
<p class="x" id="FN2"><span class="notemark"></span><a class="notebackref" href="#V3">1:3</a>
<span class="xo">1:3 </span><span class="xt">Aefe 1:3; 1 P'et 1:3</span></p>
<p class="x" id="FN3"><span class="notemark"></span><a class="notebackref" href="#V5">1:5</a>
<span class="xo">1:5 </span><span class="xt">4:10; Zabu 34:19; 94:19; Akol 1:24</span></p>
<p class="x" id="FN4"><span class="notemark"></span><a class="notebackref" href="#V6">1:6</a>
<span class="xo">1:6-7 </span><span class="xt">4:15, 17</span></p>
<p class="x" id="FN5"><span class="notemark"></span><a class="notebackref" href="#V8">1:8</a>
<span class="xo">1:8 </span><span class="xt">4:8; Mahe 19:23; 1 Akor 15:32</span></p>
<p class="x" id="FN6"><span class="notemark"></span><a class="notebackref" href="#V9">1:9</a>
<span class="xo">1:9 </span><span class="xt">Arum 4:17</span></p>
<p class="x" id="FN7"><span class="notemark"></span><a class="notebackref" href="#V10">1:10</a>
<span class="xo">1:10 </span><span class="xt">2 T'imo 4:18</span></p>
<p class="x" id="FN8"><span class="notemark"></span><a class="notebackref" href="#V11">1:11</a>
<span class="xo">1:11 </span><span class="xt">4:15; Arum 15:30</span></p>
<p class="x" id="FN9"><span class="notemark"></span><a class="notebackref" href="#V12">1:12</a>
<span class="xo">1:12 </span><span class="xt">2:17; 1 Akor 1:17, 19, 31; 2:13; Aebu 13:18</span></p>
<p class="x" id="FN10"><span class="notemark"></span><a class="notebackref" href="#V13">1:13-14</a>
<span class="xo">1:14 </span><span class="xt">5:12; Afil 2:16</span></p>
<p class="x" id="FN11"><span class="notemark"></span><a class="notebackref" href="#V15">1:15</a>
<span class="xo">1:15-16 </span><span class="xt">1 Akor 16:5-6</span></p>
<p class="x" id="FN12"><span class="notemark"></span><a class="notebackref" href="#V17">1:17</a>
<span class="xo">1:17 </span><span class="xt">1 Akor 4:18-19</span></p>
<p class="x" id="FN13"><span class="notemark"></span><a class="notebackref" href="#V18">1:18</a>
<span class="xo">1:18 </span><span class="xt">1:23</span></p>
<p class="x" id="FN14"><span class="notemark"></span><a class="notebackref" href="#V19">1:19</a>
<span class="xo">1:19 </span><span class="xt">Mahe 18:5</span></p>
<p class="x" id="FN15"><span class="notemark"></span><a class="notebackref" href="#V22">1:22</a>
<span class="xo">1:22 </span><span class="xt">5:5; Arum 8:15-16, 23; Aefe 1:13-14</span></p>
<p class="x" id="FN16"><span class="notemark"></span><a class="notebackref" href="#V23">1:23</a>
<span class="xo">1:23 </span><span class="xt">11:31; 13:2; Arum 1:9; Afil 1:8; 1 Ath'es 2:5; 2 Ath'es 2:10</span></p>
<p class="x" id="FN17"><span class="notemark"></span><a class="notebackref" href="#V24">1:24</a>
<span class="xo">1:24 </span><span class="xt">1 P'et 5:3</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

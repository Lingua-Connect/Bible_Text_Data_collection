<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Arumi 14</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Arumi</a></li>
<li><a href='ROM13.htm'>&lt;</a></li>
<li><a href='ROM.htm'>14</a></li>
<li><a href='ROM15.htm'>&gt;</a></li>
</ul>
<div class="main">
 
<div class='chapterlabel' id="V0"> 14</div><div class='s'>Usimuhukumu hedu kumuv̱udhya mwandziyo bule </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">14:1–15:6 1 Akor 8:1-13; 9:22; 10:23-33; Akol 2:16, 20-22; 1 T'imo 4:4-5; Aebu 13:9</span></a><a href="#FN2" class="notemark"><span class="popup">14:1 15:7</span></a>Akaribisheni at'u osi enye kuluhiro tsanga bila kugwadulana nao dzulu za zho maonazho ndo karakara, hedu so karakara.   <span class="verse" id="V2">2&#160;</span><a href="#FN3" class="notemark"><span class="popup">14:2 Dani 1:8; 1 Akor 10:25-28</span></a>Kala uwe una kuluhiro ridzirokumala hatha unadima kurya chakurya chochosi, mwandziyo ye, arya mboga za makodza h'akeye, kwa kukala kuluhiro ra kwakwe ni tsanga.   <span class="verse" id="V3">3&#160;</span>Uwe uryaye kila kit'u, usimuv̱udhye iye aryaye mboga za makodza h'akeye. Na uwe uryaye mboga h'akeye nawe usimuhukumu iye aryaye kila kit'u, kwa kukala Mulungu wamukubali.   <span class="verse" id="V4">4&#160;</span>Vidze we u h'ani hatha uhukumu muhumikingwa wa Mulungu? Iyo si kaziyo bule, ni kazi ya ye Bwanawe kumanya kala ro ahendaro ni karakara hedu si karakara. Naye Bwana mwenye andamwanula hatha adime kuhenda zho virizho ndo karakara, mana ana wadimi wa kuhenda vizho.   </div><div class='p'> <span class="verse" id="V5">5&#160;</span><a href="#FN4" class="notemark"><span class="popup">14:5 Agal 4:10</span></a>H'aya, kuna at'u angine mario mana siku mariyo manaiishimu sana na ina mana sana kwao kukira siku nyingine zosi. At'u angine o manaishimu siku zosi, kwao ao siku zosi zi karakara. Ndo kila mut'u naaime kwa zho aonazho ni karakara.   <span class="verse" id="V6">6&#160;</span><a href="#FN5" class="notemark"><span class="popup">14:6 1 T'imo 4:3-5</span></a>Kwani ye aheshimuye siku mwenga, anahenda vizho kwa kumuishimu Bwana. Yuyahu ariye anadima kurya chochosi naye, anahenda vizho kwa kumuishimu Bwana, mana iye nikulazha muv̱era kwa chakurya kicho. Kidza yuyahu atsagulaye zhakurya naye anahenda vizho kwa kumuishimu Bwana, mana iye naye nikulazha muv̱era kwa Mulungu.   <span class="verse" id="V7">7&#160;</span><a href="#FN6" class="notemark"><span class="popup">14:7-9 2 Akor 5:14-15; Agal 2:19-20</span></a>Kwani k'ahana mut'u hatha mumwenga kahikahi zehu aishiye hedu afwaye kwa ut'uwe mwenye.   <span class="verse" id="V8">8&#160;</span>Fukiishi funaishi here Bwana ahendzazho, fukifwa nazho funafwa here Bwana ahendzazho. Kwa vizho bai, fukaishi, hedu fukafwa sino fu a Bwana thu.   <span class="verse" id="V9">9&#160;</span>Na vivi ndo virizhomuhendya Masihi akifwa na akifufuka, ili akale Bwana wa mario moyo na mariofwa.   <span class="verse" id="V10">10&#160;</span><a href="#FN7" class="notemark"><span class="popup">14:10 2:6</span></a>H'aya vikara ni kwanoni umuhukumu, hedu umuv̱udhye nduguyo, na kuno kila mumwenga andaima mbere za Mulungu ahukumiwe kizhakwe?   <span class="verse" id="V11">11&#160;</span><a href="#FN8" class="notemark"><span class="popup">14:11 Isa 45:23-24; 49:18</span></a>Kwani Maoro ganaamba,  </div><div class='q'>“Bwana anaamba kukala,  </div><div class='q2'>‘Here niishizho,  </div><div class='q'>kila mut'u andapiga mavindi mbere zangu,  </div><div class='q'>na kila mut'u andanena na mulomowe mwenye,  </div><div class='q2'>kukala mimi ndimi Mulungu.’ ”   </div><div class='m'> <span class="verse" id="V12">12&#160;</span><a href="#FN9" class="notemark"><span class="popup">14:12 Agal 6:5</span></a>Kwa vizho kila mumwenga wehu andamboza hesabuye mwenye mbere za Mulungu.   </div><div class='s'>Usimukwaze nduguyo </div> <div class='p'> <span class="verse" id="V13">13&#160;</span><a href="#FN10" class="notemark"><span class="popup">14:13 1 Akor 10:32; 1 Joh 2:10</span></a>Kwa ut'u uwo bai, husihukumiane kaheri bule, ela nahuhakikishe kukala kila ut'u fundiwouhenda k'aukala kikwazo kwa ndugu yoyosi.   <span class="verse" id="V14">14&#160;</span><a href="#FN11" class="notemark"><span class="popup">14:14 14:23; Math' 15:11; Mahe 10:15; Tit 1:15</span></a>Kulengana na zho nimumanyazho Bwana Jesu, ninamanya kidza nina hakika kukala k'akuna chakurya kikolo bule. Ela chakurya chochosi kinadima kukala kikolo kwakwe iye achonaye kukala ni kikolo.   <span class="verse" id="V15">15&#160;</span><a href="#FN12" class="notemark"><span class="popup">14:15 1 Akor 8:1, 11-13; 13; Agal 6:10</span></a>Bai kala cho chakurya uryacho kinamukwaza na kumuhuzunisha nduguyo, manya kukala k'uishi kahi za mahendzo bule. Usikubali kumugwaga mut'u ariye Masihi wakudzamufwerera, kwa sababu ya cho chakurya uryacho uwe.   <span class="verse" id="V16">16&#160;</span>Kwa vizho, wo ut'u uwonawo kukala ni udzo, usiuhendye ukanenwa vii ni at'u angine.   <span class="verse" id="V17">17&#160;</span><a href="#FN13" class="notemark"><span class="popup">14:17 Math' 6:31-33; 1 Akor 8:8; Agal 5:22-24</span></a>Kwani uthawali wa Mulungu si kurya na kunwa bule, ela ni wa uhachi, dheri, na furaha kahi za Roho Mweri.   <span class="verse" id="V18">18&#160;</span>Na kila andiyemuhumikira Masihi kwa ngira ii, andamufwahiza Mulungu na hatha at'u nao mandamulika.   <span class="verse" id="V19">19&#160;</span>Kwa vizho bai, nafuthuwe maut'u ga kufurehera dheri na ga kufuhendya fujengane.   <span class="verse" id="V20">20&#160;</span>Usiriche chakurya kikanonga kazi ya Mulungu. Kila chakurya ni kisafi, ela mut'u yoyosi andiyemugwaga mwandziwe kiroho, kwa sababu ya cho chakurya aryacho andakala ni mukosa.<a href="#FN14" class="notemark">*<span class="popup">14:20 Mana nyingine haha inadima kukala, ‘ela ni kikolo kwa yuyahu aryaye kwa kuaiga angine.’</span></a>   <span class="verse" id="V21">21&#160;</span><a href="#FN15" class="notemark"><span class="popup">14:21 1 Akor 8:13</span></a>Kala kurya nyama, hedu kunwa divai, hedu kuhenda ut'u ungine wowosi kundamuhendya nduguyo akwazike, karakara ni kuviricha kamare.   <span class="verse" id="V22">22&#160;</span>Kwa vizho, zho urizho unakuluhira kukala kwako ni karakara dzulu za maut'u gaga, zhike here siri ya uwe na Mulunguo. Baha mut'u ariye akihenda ut'u awonao kukala ni karakara kuuhenda, k'asikira hukumu moyoni mwakwe.   <span class="verse" id="V23">23&#160;</span><a href="#FN16" class="notemark"><span class="popup">14:23 14:14</span></a>Ela mut'u andiyerya kit'u na kuno moyo k'aumup'a, andahukumiwa, kwa kukala andakala adzahenda ut'u uriwo hatha ye mwenye k'akuluhira kukala ni karakara. Kwani kila kit'u kiricho k'akithuwana na kuluhiro ni dambi.   </div><ul class='tnav'>
<li><a href='index.htm'>Arumi</a></li>
<li><a href='ROM13.htm'>&lt;</a></li>
<li><a href='ROM.htm'>14</a></li>
<li><a href='ROM15.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">14:1</a>
<span class="xo">14:1–15:6 </span><span class="xt">1 Akor 8:1-13; 9:22; 10:23-33; Akol 2:16, 20-22; 1 T'imo 4:4-5; Aebu 13:9</span></p>
<p class="x" id="FN2"><span class="notemark"></span><a class="notebackref" href="#V1">14:1</a>
<span class="xo">14:1 </span><span class="xt">15:7</span></p>
<p class="x" id="FN3"><span class="notemark"></span><a class="notebackref" href="#V2">14:2</a>
<span class="xo">14:2 </span><span class="xt">Dani 1:8; 1 Akor 10:25-28</span></p>
<p class="x" id="FN4"><span class="notemark"></span><a class="notebackref" href="#V5">14:5</a>
<span class="xo">14:5 </span><span class="xt">Agal 4:10</span></p>
<p class="x" id="FN5"><span class="notemark"></span><a class="notebackref" href="#V6">14:6</a>
<span class="xo">14:6 </span><span class="xt">1 T'imo 4:3-5</span></p>
<p class="x" id="FN6"><span class="notemark"></span><a class="notebackref" href="#V7">14:7</a>
<span class="xo">14:7-9 </span><span class="xt">2 Akor 5:14-15; Agal 2:19-20</span></p>
<p class="x" id="FN7"><span class="notemark"></span><a class="notebackref" href="#V10">14:10</a>
<span class="xo">14:10 </span><span class="xt">2:6</span></p>
<p class="x" id="FN8"><span class="notemark"></span><a class="notebackref" href="#V11">14:11</a>
<span class="xo">14:11 </span><span class="xt">Isa 45:23-24; 49:18</span></p>
<p class="x" id="FN9"><span class="notemark"></span><a class="notebackref" href="#V12">14:12</a>
<span class="xo">14:12 </span><span class="xt">Agal 6:5</span></p>
<p class="x" id="FN10"><span class="notemark"></span><a class="notebackref" href="#V13">14:13</a>
<span class="xo">14:13 </span><span class="xt">1 Akor 10:32; 1 Joh 2:10</span></p>
<p class="x" id="FN11"><span class="notemark"></span><a class="notebackref" href="#V14">14:14</a>
<span class="xo">14:14 </span><span class="xt">14:23; Math' 15:11; Mahe 10:15; Tit 1:15</span></p>
<p class="x" id="FN12"><span class="notemark"></span><a class="notebackref" href="#V15">14:15</a>
<span class="xo">14:15 </span><span class="xt">1 Akor 8:1, 11-13; 13; Agal 6:10</span></p>
<p class="x" id="FN13"><span class="notemark"></span><a class="notebackref" href="#V17">14:17</a>
<span class="xo">14:17 </span><span class="xt">Math' 6:31-33; 1 Akor 8:8; Agal 5:22-24</span></p>
<p class="f" id="FN14"><span class="notemark">*</span><a class="notebackref" href="#V20">14:20</a>
<span class="fr">14:20 </span><span class="ft">Mana nyingine haha inadima kukala, ‘ela ni kikolo kwa yuyahu aryaye kwa kuaiga angine.’</span></p>
<p class="x" id="FN15"><span class="notemark"></span><a class="notebackref" href="#V21">14:21</a>
<span class="xo">14:21 </span><span class="xt">1 Akor 8:13</span></p>
<p class="x" id="FN16"><span class="notemark"></span><a class="notebackref" href="#V23">14:23</a>
<span class="xo">14:23 </span><span class="xt">14:14</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

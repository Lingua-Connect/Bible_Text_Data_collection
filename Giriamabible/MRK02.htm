<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Mariko 2</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Mariko</a></li>
<li><a href='MRK01.htm'>&lt;</a></li>
<li><a href='MRK.htm'>2</a></li>
<li><a href='MRK03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>Jesu anahoza mut'u wa kuholoza </div> <div class='r'>Math'ayo 9:1-8; Luka 5:17-26  </div><div class='p'> <span class="verse" id="V1">1&#160;</span>Siku ch'ach'e zirihokira, Jesu wauya Kaperinaumu kaheri, na uv̱oro ukivuma kare kukala adzire.   <span class="verse" id="V2">2&#160;</span>Makundi na makundi ga at'u, makiidzaza yo nyumba ariyokala Jesu. K'ahakalire na kadzanya hatha ko muryangoni mwa nyumba; naye Jesu were anaafundisha neno ra Mulungu.   <span class="verse" id="V3">3&#160;</span>Ana alume ane makidza kuno madzamutsukula mut'u wa kuholoza manamureha kwa Jesu.   <span class="verse" id="V4">4&#160;</span>Kwa wo unji wa at'u k'amadimire kwangira naye. Ndo makivomola ko dzulu ya yo nyumba, dzulu za ho arihokala Jesu, makimutharamusha na godhoro ye mut'u muhaka mbere za Jesu.   <span class="verse" id="V5">5&#160;</span><a href="#FN1" class="notemark"><span class="popup">2:5 Math' 9:2</span></a>Jesu arihoona ro kuluhiro rao, akimwamba ye ariyeholoza, “Mwanangu, udzasamehewa dambizo!”   <span class="verse" id="V6">6&#160;</span>Bai alimu a Sheria mariokala were makelesi haho marihosikira vizho madziuza kimoyo-moyo makiamba,   <span class="verse" id="V7">7&#160;</span>“Anadimadze kunena vino yuno? Ni kufuru ii, Mulungu h'akeye nde adimaye kusamehe dambi!”   <span class="verse" id="V8">8&#160;</span>Haho henye Jesu kahi za rohoye, akigamanya go maswali gao, akiauza, “Mbona munadziuza maswali dza go?   <span class="verse" id="V9">9&#160;</span>Vidze virizho rahisi kumwamba yuno mut'u wa kuholoza ni hizho? Ni kumwamba, ‘Udzasamehewa dambizo,’ hedu ‘Uka, uhale godhororo wanende?’   <span class="verse" id="V10">10&#160;</span><a href="#FN2" class="notemark"><span class="popup">2:10 Joh 5:36</span></a>Ela manyani bai, kukala Mwana wa Mudamu ana wadimi wa kusamehe dambi haha dhuniani.” Kugonya kunena vizho Jesu akimwamba ye mut'u wa kuholoza,   <span class="verse" id="V11">11&#160;</span>“Ninakwamba uka uhale godhororo wende mudzini.”   <span class="verse" id="V12">12&#160;</span>Ye mut'u akiuka kare, akihala godhorore kuno at'u osi manamulola, na achombola kwenda kwao. Na osi machangalala na makimulika Mulungu na kuamba, “K'ahudzangwe kuona ut'u dza uu kamare.”   </div><div class='s'>Jesu anamutsagula Lawi </div> <div class='r'>Math'ayo 9:9-13; Luka 5:27-32  </div><div class='p'> <span class="verse" id="V13">13&#160;</span>Na siku mwenga Jesu akiuka kaheri achenda k'anda-k'anda ya ziya ra Galilaya na kundi ra at'u rikimudzirira kuko naye akikwatya kuafundisha neno ra Mulungu.   <span class="verse" id="V14">14&#160;</span><a href="#FN3" class="notemark"><span class="popup">2:14 Math' 8:21-22</span></a>Badaye Jesu arihokala anatsembera-tsembera mo k'anda-k'anda za ro ziya, wamona mut'u mumwenga aifwaye Lawi wa Alifayo akelesi ndani za ofisi ya kodi. Akimwamba, “Nithuwa.”  </div><div class='p'>Lawi akirungarara akimuthuwa.   <span class="verse" id="V15">15&#160;</span><a href="#FN4" class="notemark"><span class="popup">2:15 Math' 9:10</span></a>Badaye Jesu na anafundzie, makwendarya chakurya nyumbani kwa Lawi. Na athozi a kodi anji na at'u angine mariokala manaonewa kukala ni enye dambi, makudzarya hamwenga nao.   <span class="verse" id="V16">16&#160;</span>Ela alimu a Sheria mario were ni Mafarisayo marihomona Jesu anarya hamwenga na at'u aa, maauza o anafundzie makiamba, “Mbona yuno anarya na athozi a kodi hamwenga na enye dambi?”   <span class="verse" id="V17">17&#160;</span><a href="#FN5" class="notemark"><span class="popup">2:17 Luk 19:10</span></a>Bai Jesu arihogasikira gago akiambira, “Mukongo nde mwenye haja ya muganga, ela muzima k'ana haja ya muganga bule. Mimi nakudzaaiha enye dambi, sidzireaiha enye hachi!”   </div><div class='s'>At'u manamuza Jesu dzulu za kufunga </div> <div class='r'>Math'ayo 9:14-17; Luka 5:33-39  </div><div class='p'> <span class="verse" id="V18">18&#160;</span><a href="#FN6" class="notemark"><span class="popup">2:18 Math' 6:16-17; 11:18-19; Luk 7:33-34</span></a>Anafundzi a Johana na Mafarisayo were makafunga, bai kukidza at'u kwa Jesu na makidzamuza makiamba, “Anafundzi a Johana na anafundzi a Mafarisayo ni kufunga, mbona o a kwako we k'amafunga?”   <span class="verse" id="V19">19&#160;</span><a href="#FN7" class="notemark"><span class="popup">2:19 Math' 9:15</span></a>Jesu akiamba, “Vidze ajeni a harusini ni kufunga na hatha ye bwana harusi manaye haho? Hatha! Makalaho na iye bwana harusi k'amadima kufunga bule.   <span class="verse" id="V20">20&#160;</span>Ela siku zinadza, ambazo ye bwana harusi andauswa kahikahi zao, na wakathi uwo ukifika mandafunga.   <span class="verse" id="V21">21&#160;</span>K'ahana mut'u adimaye kuhala nguwo ya kapindi akayangiza kiraka kisha. Mana mut'u akihenda vizho, kiryahu kiraka kisha kindayamola yo nguwo ya kapindi chambole, na kindaihendya ikale na t'undu bomu kukira iyo ya chaho.   <span class="verse" id="V22">22&#160;</span>Na k'ahana mut'u adimaye kwangiza divai mbisha kahi za viriba zha kapindi. Kwani mut'u akihenda vizho, iryahu divai indavipashula zho viriba<a href="#FN8" class="notemark">*<span class="popup">2:22 Indapashula zho viriba: Divai mbisha ikingizwa kahi za viriba zha kapindi, ikikwacha kukola nikuvikut'usha zho viriba na vikapashuka.</span></a> na yo divai hamwenga na zho viriba zhosi andavikosa. Ela divai mbisha zhakwe ni viriba visha.”   </div><div class='s'>Jesu anaadzigidzya Mafarisayo dzulu za Sabato </div> <div class='r'>Math'ayo 12:1-8; Luka 6:1-5  </div><div class='p'> <span class="verse" id="V23">23&#160;</span><a href="#FN9" class="notemark"><span class="popup">2:23 Kumbu 23:24-25</span></a>Siku mwenga iriyokala ni Sabato, Jesu were anakira kahi za minda ya ngano, na o anafundzi mario were ma hamwenga naye makikwatya kuhuta masuche ga yo ngano.   <span class="verse" id="V24">24&#160;</span><a href="#FN10" class="notemark"><span class="popup">2:24 Kumbo 20:8-10</span></a>Bai o Mafarisayo mario were ma ho hehi-hehi marihoona vizho makimwamba Jesu, “Kwanoni ano manahenda ut'u uriwo k'auhendwa siku ya Sabato?”   <span class="verse" id="V25">25&#160;</span><a href="#FN11" class="notemark"><span class="popup">2:25-26 1 Samw 21:2-7; 22:20; Alaw 24:5-9</span></a>Jesu akiadzigidzya akiamba, “Muthawali Daudi wahendadze harya arihokala iye na o at'u ariokala nao mana ndzala na manahitaji chakurya? Hedu k'amudzavishoma?   <span class="verse" id="V26">26&#160;</span>Daudi wakwenda kahi za nyumba ya Mulungu wakathi Abiathari arihokala nde mulombi mubomu mwenye, akiirya yo mikahe ya sadaka, gonya akiap'a aryahu andziye nao, makirya, vingahokala kulingana na sheria, were ni alombi h'akiyao ndo madimao kuirya.”   <span class="verse" id="V27">27&#160;</span><a href="#FN12" class="notemark"><span class="popup">2:27 Kumbu 5:14</span></a><a href="#FN13" class="notemark"><span class="popup">2:27-28 Math' 12:1-14; Luk 13:10-17; 14:1-6; Joh 5:1-18; 7:21-24; 9:1-16</span></a>Jesu akisindikiza na kuamba, “Yo siku ya Sabato yaikirwa mudamu, ela mudamu k'aumbirwe kwa ut'u wa Sabato bule.   <span class="verse" id="V28">28&#160;</span>Bai Mwana wa Mudamu ni Bwana, hatha wa yo siku ya Sabato.”   </div><ul class='tnav'>
<li><a href='index.htm'>Mariko</a></li>
<li><a href='MRK01.htm'>&lt;</a></li>
<li><a href='MRK.htm'>2</a></li>
<li><a href='MRK03.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V5">2:5</a>
<span class="xo">2:5 </span><span class="xt">Math' 9:2</span></p>
<p class="x" id="FN2"><span class="notemark"></span><a class="notebackref" href="#V10">2:10</a>
<span class="xo">2:10 </span><span class="xt">Joh 5:36</span></p>
<p class="x" id="FN3"><span class="notemark"></span><a class="notebackref" href="#V14">2:14</a>
<span class="xo">2:14 </span><span class="xt">Math' 8:21-22</span></p>
<p class="x" id="FN4"><span class="notemark"></span><a class="notebackref" href="#V15">2:15</a>
<span class="xo">2:15 </span><span class="xt">Math' 9:10</span></p>
<p class="x" id="FN5"><span class="notemark"></span><a class="notebackref" href="#V17">2:17</a>
<span class="xo">2:17 </span><span class="xt">Luk 19:10</span></p>
<p class="x" id="FN6"><span class="notemark"></span><a class="notebackref" href="#V18">2:18</a>
<span class="xo">2:18 </span><span class="xt">Math' 6:16-17; 11:18-19; Luk 7:33-34</span></p>
<p class="x" id="FN7"><span class="notemark"></span><a class="notebackref" href="#V19">2:19</a>
<span class="xo">2:19 </span><span class="xt">Math' 9:15</span></p>
<p class="f" id="FN8"><span class="notemark">*</span><a class="notebackref" href="#V22">2:22</a>
<span class="fr">2:22 </span><span class="ft">Indapashula zho viriba: Divai mbisha ikingizwa kahi za viriba zha kapindi, ikikwacha kukola nikuvikut'usha zho viriba na vikapashuka.</span></p>
<p class="x" id="FN9"><span class="notemark"></span><a class="notebackref" href="#V23">2:23</a>
<span class="xo">2:23 </span><span class="xt">Kumbu 23:24-25</span></p>
<p class="x" id="FN10"><span class="notemark"></span><a class="notebackref" href="#V24">2:24</a>
<span class="xo">2:24 </span><span class="xt">Kumbo 20:8-10</span></p>
<p class="x" id="FN11"><span class="notemark"></span><a class="notebackref" href="#V25">2:25</a>
<span class="xo">2:25-26 </span><span class="xt">1 Samw 21:2-7; 22:20; Alaw 24:5-9</span></p>
<p class="x" id="FN12"><span class="notemark"></span><a class="notebackref" href="#V27">2:27</a>
<span class="xo">2:27 </span><span class="xt">Kumbu 5:14</span></p>
<p class="x" id="FN13"><span class="notemark"></span><a class="notebackref" href="#V27">2:27</a>
<span class="xo">2:27-28 </span><span class="xt">Math' 12:1-14; Luk 13:10-17; 14:1-6; Joh 5:1-18; 7:21-24; 9:1-16</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 1 Akorintho 6</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 Akorintho</a></li>
<li><a href='1CO05.htm'>&lt;</a></li>
<li><a href='1CO.htm'>6</a></li>
<li><a href='1CO07.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='s'>P'aulo anaakanya Akorintho dzulu za kushithakiana </div> <div class='p'> <span class="verse" id="V1">1&#160;</span>Mumwenga wenu akikosana na ndugu mwandziwe, naahirike maneno gago kwenu ninwi at'u a Mulungu. Asithathe kugahirika kotini bule mana majaji a kuko k'amamumanya Mulungu.   <span class="verse" id="V2">2&#160;</span><a href="#FN1" class="notemark"><span class="popup">6:2-3 Arum 5:17; 2 P'et 2:4; Jud 6; Ugun 1:6</span></a>Hedu k'amumanya kukala at'u a Mulungu ndio mandiohukumu urumwengu? H'aya kala mundahukumu urumwengu, maut'u mathithe-mathithe gandamushinda?   <span class="verse" id="V3">3&#160;</span>Vidze k'amumanya kukala sino at'u a Mulungu fundahukumu hatha malaika? H'aya be kala vizho funazhadima ni kushindwa ni maut'u ga maisha ga haha urumwenguni?   <span class="verse" id="V4">4&#160;</span>Ni kwanoni bai, kala mut'u adzakosana na ndugu mwandziwe anahala go maneno anagahirika kwa at'u mario hatha ro kanisa k'ariamanya?   <span class="verse" id="V5">5&#160;</span>Ninamupiga chala cha uso ga. Munamala muniambire kukala kahi zenu k'ahana mut'u mulachu hatha mumwenga adimaye kutosa maneno ga ndugu?   <span class="verse" id="V6">6&#160;</span>Ela unadima kumona ndugu kamare anamuhirika ndugu mwandziwe kotini, mbere za at'u masiomukuluhira Jesu.   </div><div class='p'> <span class="verse" id="V7">7&#160;</span><a href="#FN2" class="notemark"><span class="popup">6:7 Math' 5:39-40; Arum 12:17</span></a>Zho zha kukosana kare hatha muhirikane kotini vinanyesa kukala mudzashindwa kamare. Hatha ni baha ukoserwe uwe, hedu uhokwe vit'uzho.   <span class="verse" id="V8">8&#160;</span>Ela nwi vivi kare munaakosera at'u na kuahoka vit'u zhao. Na maut'u gago munaahendera ndugu andziyenu!   </div><div class='p'> <span class="verse" id="V9">9&#160;</span><a href="#FN3" class="notemark"><span class="popup">6:9-10 15:50; Agal 5:19-21</span></a>Vidze, k'amumanya kukala athiriri k'amandaupata uthawali wa Mulungu? Musidzikenge bule, kwani azindzi, avoyi a vizuka, alume malalanao,   <span class="verse" id="V10">10&#160;</span>aivi, enye kidzitso, arevi, at'u mahendzao kuhukana, na ahoki, aa osi k'amandaupata uthawali wa Mulungu.   <span class="verse" id="V11">11&#160;</span><a href="#FN4" class="notemark"><span class="popup">6:11 Tit 3:3-7; Aebu 9:14; 1 Joh 1:7</span></a>Angine kahi zenu were ndo murizho, ela vivi mwageswa dambi zenu, mukithengwa k'anda kwa kazi ya Mulungu, na mukihendywa ahachi. Vivi zhosi zhakala kukirira na dzina ra Bwana Jesu Masihi, na kukirira na Roho wa Mulungu wehu.   </div><div class='s'>P'aulo ananena dzulu za uzindzi </div> <div class='p'> <span class="verse" id="V12">12&#160;</span><a href="#FN5" class="notemark"><span class="popup">6:12 8:9; 10:23; Agal 5:13; 1 P'et 2:16</span></a>Unadima kunena ukaamba kukala, “Kwangu mimi kila kit'u ni karakara.” Ee ni jeri, ela si zhosi vifwahazho! Unaamba, “Kila kit'u kwangu ni karakara.” Ela mimi ts'endzi kuthawalwa ni kit'u chochosi.   <span class="verse" id="V13">13&#160;</span><a href="#FN6" class="notemark"><span class="popup">6:13 Math' 15:17-19; 1 Ath'es 4:3</span></a>Unadima kuamba, “Chakurya ni cha ndani, na ndani nayo ni ya chakurya.” Ee ni karakara, ela Mulungu andavinonga-nonga zhosi viri. Ela miri yehu si ya uzindzi, ni ya Bwana, na Bwana naye ni wa yo miri.   <span class="verse" id="V14">14&#160;</span><a href="#FN7" class="notemark"><span class="popup">6:14 15:15, 20; Arum 6:4; 8:11; 2 Akor 4:14</span></a>Here Mulungu arizhomufufula Bwana kwa nguvuze, andahufufula hatha siswi naswi kwa nguvu zizo.   </div><div class='p'> <span class="verse" id="V15">15&#160;</span><a href="#FN8" class="notemark"><span class="popup">6:15 12:27</span></a>Vidze, k'amumanya kukala miri yehu ni vilungo zha Masihi? Bai nadimadze kuhala kilungo cha Masihi na kukihendya kilungo cha malaya? Vizho k'azhadimikika bule.   <span class="verse" id="V16">16&#160;</span><a href="#FN9" class="notemark"><span class="popup">6:16 Mwan 2:24; Math' 19:5; Aefe 5:31</span></a>Hedu k'amumanya kukala mut'u akigwirana na malaya adzakala mwiri mumwenga naye? Kwani Maoro ganaamba kukala, “Ao airi mandakala mwiri mumwenga.”   <span class="verse" id="V17">17&#160;</span><a href="#FN10" class="notemark"><span class="popup">6:17 Joh 17:21-23; Arum 8:9-11; 2 Akor 3:17-18; Agal 2:20</span></a>Ela mut'u akigwirana na Bwana nikukala kit'u kimwenga naye kahi za Roho.   </div><div class='p'> <span class="verse" id="V18">18&#160;</span>Dzithengeni na uzindzi. Dambi nyingine zihendwazo zosi, nikukala zinahendwa ndze ya mwiri. Ela mut'u azingaye nikukala anauhendera dambi mwiriwe mwenye.   <span class="verse" id="V19">19&#160;</span><a href="#FN11" class="notemark"><span class="popup">6:19 3:16</span></a>Vidze k'amumanya kukala miri yenu ni hekalu ra ye Roho Mweri muriyegerwa ni Mulungu, na anatoa ndani mwenu? Ninwi k'amua ninwi enye bule, mu a Mulungu.   <span class="verse" id="V20">20&#160;</span><a href="#FN12" class="notemark"><span class="popup">6:20 7:23; Arum 13:14; 1 P'et 1:18-19</span></a>Mulungu wamugula kwa bei ya gali, kwa vizho yo miri yenu ihumireni kumup'a nguma iye.   </div><ul class='tnav'>
<li><a href='index.htm'>1 Akorintho</a></li>
<li><a href='1CO05.htm'>&lt;</a></li>
<li><a href='1CO.htm'>6</a></li>
<li><a href='1CO07.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V2">6:2</a>
<span class="xo">6:2-3 </span><span class="xt">Arum 5:17; 2 P'et 2:4; Jud 6; Ugun 1:6</span></p>
<p class="x" id="FN2"><span class="notemark"></span><a class="notebackref" href="#V7">6:7</a>
<span class="xo">6:7 </span><span class="xt">Math' 5:39-40; Arum 12:17</span></p>
<p class="x" id="FN3"><span class="notemark"></span><a class="notebackref" href="#V9">6:9</a>
<span class="xo">6:9-10 </span><span class="xt">15:50; Agal 5:19-21</span></p>
<p class="x" id="FN4"><span class="notemark"></span><a class="notebackref" href="#V11">6:11</a>
<span class="xo">6:11 </span><span class="xt">Tit 3:3-7; Aebu 9:14; 1 Joh 1:7</span></p>
<p class="x" id="FN5"><span class="notemark"></span><a class="notebackref" href="#V12">6:12</a>
<span class="xo">6:12 </span><span class="xt">8:9; 10:23; Agal 5:13; 1 P'et 2:16</span></p>
<p class="x" id="FN6"><span class="notemark"></span><a class="notebackref" href="#V13">6:13</a>
<span class="xo">6:13 </span><span class="xt">Math' 15:17-19; 1 Ath'es 4:3</span></p>
<p class="x" id="FN7"><span class="notemark"></span><a class="notebackref" href="#V14">6:14</a>
<span class="xo">6:14 </span><span class="xt">15:15, 20; Arum 6:4; 8:11; 2 Akor 4:14</span></p>
<p class="x" id="FN8"><span class="notemark"></span><a class="notebackref" href="#V15">6:15</a>
<span class="xo">6:15 </span><span class="xt">12:27</span></p>
<p class="x" id="FN9"><span class="notemark"></span><a class="notebackref" href="#V16">6:16</a>
<span class="xo">6:16 </span><span class="xt">Mwan 2:24; Math' 19:5; Aefe 5:31</span></p>
<p class="x" id="FN10"><span class="notemark"></span><a class="notebackref" href="#V17">6:17</a>
<span class="xo">6:17 </span><span class="xt">Joh 17:21-23; Arum 8:9-11; 2 Akor 3:17-18; Agal 2:20</span></p>
<p class="x" id="FN11"><span class="notemark"></span><a class="notebackref" href="#V19">6:19</a>
<span class="xo">6:19 </span><span class="xt">3:16</span></p>
<p class="x" id="FN12"><span class="notemark"></span><a class="notebackref" href="#V20">6:20</a>
<span class="xo">6:20 </span><span class="xt">7:23; Arum 13:14; 1 P'et 1:18-19</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

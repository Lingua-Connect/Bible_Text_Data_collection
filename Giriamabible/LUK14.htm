<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Luka 14</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Luka</a></li>
<li><a href='LUK13.htm'>&lt;</a></li>
<li><a href='LUK.htm'>14</a></li>
<li><a href='LUK15.htm'>&gt;</a></li>
</ul>
<div class="main">
 
<div class='chapterlabel' id="V0"> 14</div><div class='s'>Jesu anahoza mukongo siku ya Sabato </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">14:1-6 Mar 2:27-28</span></a>Siku mwenga iriyokala ni Sabato, Jesu wakwendarya chakurya kahi za nyumba ya mut'u ariye were ni kahi za o abomu a Mafarisayo. Vikara o Mafarisayo makikala manamulola kala andahenda ut'u wani.   <span class="verse" id="V2">2&#160;</span>Na lola ho mbere za Jesu were hana mwanamulume ariyekala ana ukongo wa magulu na mikono kwadzala.   <span class="verse" id="V3">3&#160;</span>Jesu akiauza o alimu a Sheria na o Mafarisayo akiamba, “Vidze Sheria yehu inaruhusu kuhoza mut'u siku ya Sabato?”   <span class="verse" id="V4">4&#160;</span>O at'u hat'u ha kumudzigidzya o makimunyamalira zii. Kwa vizho Jesu akimugwira mukono ye mukongo akimuhoza gonya akimwamba ende mudzini.   <span class="verse" id="V5">5&#160;</span><a href="#FN2" class="notemark"><span class="popup">14:5 13:15-16; Math' 12:11</span></a>Gonya Jesu akiagalukira o alimu a Sheria na Mafarisayo, akiauza akiamba, “Ni h'ani hano ariye anadima kuricha ndzowewe hedu ng'ombeye idziyogwa ndani ya kisima asiyamboze kwa kukala ni siku ya Sabato?”   <span class="verse" id="V6">6&#160;</span>Nao k'amapatire ra kumudzigidzya bule.   </div><div class='s'>Jesu anafundisha dzulu za kudzitsereza </div> <div class='p'> <span class="verse" id="V7">7&#160;</span><a href="#FN3" class="notemark"><span class="popup">14:7 20:46</span></a>Jesu arihoona viryahu marizhokala o ajeni manawaniira vihi zha ishima ho chakuryani, waaadha kivivi,   <span class="verse" id="V8">8&#160;</span><a href="#FN4" class="notemark"><span class="popup">14:8-10 Ndhum 25:7</span></a>“Mut'u akikusunga harusi, usende ukakelesi zho vihi zha ishima p'ore hakakala were hadzasungwa mut'u aishimiwaye kukira uwe,   <span class="verse" id="V9">9&#160;</span>kwani ye mwenye mudzi adziyemusunga anadima akadza akaamba, ‘Hedu ungarara umuhise yuyu cho kihi,’ nawe ugwirwe ni haya ukakeresi zho vihi zha ts'ini.   <span class="verse" id="V10">10&#160;</span>Ela bai usungwaho harusi, enda ukakeresi zho vihi zha ts'ini ili iye adziyekusunga akikona haho anadima kuamba, ‘Musena, hinde ukakeresi kahi za vihi vidzo zaidhi hedu.’ Na vivi vindakup'a ishima mbere za o ajeni andziyo osi.   <span class="verse" id="V11">11&#160;</span><a href="#FN5" class="notemark"><span class="popup">14:11 Math' 23:12</span></a>Mana iye ahendzaye kudzanula andatserezwa, na iye adzitserezaye bai andanulwa.”   <span class="verse" id="V12">12&#160;</span>Gonya Jesu akimwamba ye mwenye mudzi, “Uikaho sherehe ya chakurya cha mutsana hedu cha dzulo, usiasunge asenao, hedu nduguzo, hedu mbarizo, hedu majiranio mashaha, kwa kukala ukihenda vizho, ao nao mandakusunga na vindakala ni here madziokuriha.   <span class="verse" id="V13">13&#160;</span><a href="#FN6" class="notemark"><span class="popup">14:13 Kumbu 14:29</span></a>Ela uusaho sherehe, bai asunge at'u akiya, vidende, virema, na atsowi a matso.   <span class="verse" id="V14">14&#160;</span>Ukihenda vizho undahaswa haho wakathi at'u a Mulungu mandihofufulwa, kwani ao akiya, vidende, virema na atsowi a matso k'amadima kukuriha bule, ela Mulungu anadima kukuriha.”   </div><div class='s'>Fumbo ra sherehe bomu </div> <div class='r'>Math'ayo 22:1-10  </div><div class='p'> <span class="verse" id="V15">15&#160;</span><a href="#FN7" class="notemark"><span class="popup">14:15 13:29</span></a>Mumwenga kahi za ao mariokala haho arihosikira maneno gago wamwamba Jesu, “Be k'amana raha sana ao mandioirya yo sikuk'uu kahi za uthawali wa Mulungu!”   <span class="verse" id="V16">16&#160;</span>Ela Jesu akimwamba, “Kwereko na mut'u mumwenga ariyekala anamala kuusa sherehe bomu sana, naye akisunga at'u anji jeri-jeri.”   <span class="verse" id="V17">17&#160;</span>Bai wakathi irihokala yo haja i thayari kamare, yuyahu mut'u wahuma muhumikiwe akaambire o asungwa kukala maut'u be ga thayari.   <span class="verse" id="V18">18&#160;</span>Ela osi makimboza visingwa kukala k'amandadima kufika bule ko hajani. Ye wa kwandza akiamba, “Mut'u mimi dzagula hat'u na kwa zhozhosi suthi nende nikahalole, kwa vizho nashikithika sindadima kudza bule.”   <span class="verse" id="V19">19&#160;</span>Na wa hiri akiamba, “Mimi be dzagula ndzao kumi za kuhendera kazi hatha vivi unonazho be dzakala ninenda nikazijeze, kwa vizho nashikithika sindadima kudza bule.”   <span class="verse" id="V20">20&#160;</span>Na mungine ye akiamba, “Dzahala muche, kwa vizho ko kudza be ni vikomu.”   <span class="verse" id="V21">21&#160;</span>Ye muhumiki akiuya ko kwa bwanawe achendamwambira gosi marigo were o asungwa madzamwambira. Kusikira vizho, ye mwenye haja watsukirwa zhomu sana, akimwamba ye muhumikiwe, “Enda mara mwenga hatha kahi za wo mudzi na udze na o akiya, vidende, virema na hatha atsowi a matso mario kahi za barabara za wo mudzi na zho vigira-vigira kahi za go madzumba.”   <span class="verse" id="V22">22&#160;</span>Ye muhumiki akihenda vizho na arihouya akidzaamba, “Viryahu udzizhonihuma be dzavihenda, ela kuchere na nafasi.”   <span class="verse" id="V23">23&#160;</span>Bai ye mwenye yo sherehe akimwamba ye muhumiki, “Enda kuko mabarabarani na vigira zha magulu na ukaasitire at'u madze ili ii haja yangu idzale.   <span class="verse" id="V24">24&#160;</span><a href="#FN8" class="notemark"><span class="popup">14:24 22:30</span></a>Kwani namwambira kamare k'ahana hatha mumwenga kahi za ao nirioasunga sherehe chaho andekudzathatha kiki chakurya changu.”   </div><div class='s'>Garama za kukala mwanafundzi wa Jesu </div> <div class='r'>Math'ayo 10:37-38  </div><div class='p'> <span class="verse" id="V25">25&#160;</span>Na arihokala Jesu akwendani, kwereko na kundi bomu ra at'u ririro were rinamuthuwa. Bai Jesu akiagalukira na akiambira,   <span class="verse" id="V26">26&#160;</span><a href="#FN9" class="notemark"><span class="popup">14:26 12:51-53; 18:29; Math' 10:37</span></a>“Mut'u yoyosi ahendzaye kunithuwa mimi, suthi anihendze mimi kukira viryahu aahendzazho babaye na mameye, muchewe na anae, nduguze na hatha ye mwenye, ndo akale mwanafundzi wangu.   <span class="verse" id="V27">27&#160;</span><a href="#FN10" class="notemark"><span class="popup">14:27 9:23; Math' 16:24; Mar 8:34</span></a>Na mut'u yoyosi ariye k'adima kuhala musalabawe na kunithuwa k'adima kukala mwanafundzi wangu.   <span class="verse" id="V28">28&#160;</span>Vidze, mumwenga wenu kala anamala kuaka munara, andaandza kuaka hasiho kukelesi na kugwaga kitswa amanye kala ana p'esa za kuthosha kuakira wo munara?   <span class="verse" id="V29">29&#160;</span>Kwani akidziakira hasiho kuaza anadima akakala k'andauivisha bule bada ya kuika wo musinji, na kila andekira na kuona zho virizho, andamutseka.   <span class="verse" id="V30">30&#160;</span>Kwani o at'u mandaamba, ‘H'aya, wadzihendesha kuaka vino zhamuremeza.’   <span class="verse" id="V31">31&#160;</span>Na muthawali endaho na shikari alifu kumi, kupiga k'ondo muthawali mwandziwe ariye ana shikari alifu mirongo miri, jeri wenye iye ni kukelesi kwandza akaoja kala anadima kumudhima ye mwandziwe na o shikari alifu kumi.   <span class="verse" id="V32">32&#160;</span>Akiona kukala k'andamwadima, bai andahuma athumia mende makamone ye muthawali kabila k'adzafika hehi, ili madime kurya amani.   <span class="verse" id="V33">33&#160;</span>Bai kahi za ngira iyo nanwi, k'ahana adimaye kukala mwanafundzi wangu, asihoandza kuricha maut'u gosi arigo nago.”   </div><div class='s'>Munyu na mulangaza </div> <div class='r'>Math'ayo 5:13; Mariko 9:50  </div><div class='p'> <span class="verse" id="V34">34&#160;</span>“Munyu ni mudzo, ela ukikala udzauya k'aukoza kaheri, k'ahana ngira idimayo kuuhendya ukakoza,   <span class="verse" id="V35">35&#160;</span><a href="#FN11" class="notemark"><span class="popup">14:35 Math' 11:15</span></a>hatha virizho haho ni kutsufwa thu, kwa kukala k'auna faidha kwa wo mutsanga, hedu hatha kwa mbolea. Mwenye masikiro, naasikire.”   </div><ul class='tnav'>
<li><a href='index.htm'>Luka</a></li>
<li><a href='LUK13.htm'>&lt;</a></li>
<li><a href='LUK.htm'>14</a></li>
<li><a href='LUK15.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">14:1</a>
<span class="xo">14:1-6 </span><span class="xt">Mar 2:27-28</span></p>
<p class="x" id="FN2"><span class="notemark"></span><a class="notebackref" href="#V5">14:5</a>
<span class="xo">14:5 </span><span class="xt">13:15-16; Math' 12:11</span></p>
<p class="x" id="FN3"><span class="notemark"></span><a class="notebackref" href="#V7">14:7</a>
<span class="xo">14:7 </span><span class="xt">20:46</span></p>
<p class="x" id="FN4"><span class="notemark"></span><a class="notebackref" href="#V8">14:8</a>
<span class="xo">14:8-10 </span><span class="xt">Ndhum 25:7</span></p>
<p class="x" id="FN5"><span class="notemark"></span><a class="notebackref" href="#V11">14:11</a>
<span class="xo">14:11 </span><span class="xt">Math' 23:12</span></p>
<p class="x" id="FN6"><span class="notemark"></span><a class="notebackref" href="#V13">14:13</a>
<span class="xo">14:13 </span><span class="xt">Kumbu 14:29</span></p>
<p class="x" id="FN7"><span class="notemark"></span><a class="notebackref" href="#V15">14:15</a>
<span class="xo">14:15 </span><span class="xt">13:29</span></p>
<p class="x" id="FN8"><span class="notemark"></span><a class="notebackref" href="#V24">14:24</a>
<span class="xo">14:24 </span><span class="xt">22:30</span></p>
<p class="x" id="FN9"><span class="notemark"></span><a class="notebackref" href="#V26">14:26</a>
<span class="xo">14:26 </span><span class="xt">12:51-53; 18:29; Math' 10:37</span></p>
<p class="x" id="FN10"><span class="notemark"></span><a class="notebackref" href="#V27">14:27</a>
<span class="xo">14:27 </span><span class="xt">9:23; Math' 16:24; Mar 8:34</span></p>
<p class="x" id="FN11"><span class="notemark"></span><a class="notebackref" href="#V35">14:35</a>
<span class="xo">14:35 </span><span class="xt">Math' 11:15</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

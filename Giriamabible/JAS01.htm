<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Jakobu 1</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Jakobu</a></li>
<li><a href='HEB13.htm'>&lt;</a></li>
<li><a href='JAS.htm'>1</a></li>
<li><a href='JAS02.htm'>&gt;</a></li>
</ul>
<div class="main">
 <div class='mt2'>Baruwa ya  </div><div class='mt'>JAKOBU KWA AT'U OSI  </div><div class='is'>Uthongodhyeri  </div><div class='ip'>Baruwa ii k'avimanyikana kwa hakika kala yaorwa ni Jakobu hiye. Anji manaamba nikwenda akakala iye ariyeora baruwa ii ni Jakobu nduguye Jesu. Jakobu yuyu anahadzwa kahi za chuwo cha Agalatia 2:19 na 2:9, na Mahendo 15:3 na 21:18. Naye were ni mut'u ariyekala anatoa Jerusalemu na kidza were anamanywa sana ni Amasihia kwa kukala were ana cheo cha ulongozi kahi za kanisa ra kwandza.  </div><div class='is'>Lengo ra baruwa ii  </div><div class='ip'>Baruwa ii yandhikirwa at'u osini a Mulungu mariotsamuka kila hat'u. Ii funadima kuamba ni baruwa ya malagizo, kunyesa viryahu at'u mav̱iryazho kutoa hamwenga. Jakobu ananena lwazu kukala mathajiri k'amav̱irya madzione ni muhimu kushinda masikini (2:1-13). Kidza anaenderera kuamba maneno mahuhu k'agakola kit'u. Ukinena ut'u suthi uuhende. Kuluhiro ririro k'arinyeswa lwazu kahi za mahendo, be k'arina mana yoyosi (2:14-26). Ut'u ungine ariwo Jakobu anaukanya ni dzulu za ludhimi. Anaamba kukala mut'u k'av̱irya kuthala kudzinenera (3:1-12). Jakobu pia anaashauri at'u mamuvoye Mulungu aap'e ulachu wa kwakwe (3:13-18). Kahi za gago gosi, funaona kukala kit'u kibomu kahi za baruwa ii ni mut'u kukala na kuluhiro renye mahendo, si maneno mahuhu thu.  </div><div class='iot'>Maut'u garigo mumu  </div><div class='io'>Uvoro 1:1  </div><div class='io'>Kuluhiro na ulachu 1:2-18  </div><div class='io'>Kusirikiza malagizo ga Mulungu na kugathuwa 1:19-27  </div><div class='io'>Ubaguzi k'aufwaha bule 2:1-13  </div><div class='io'>Kuluhiro ra maneno mahuhu k'arifwaha kit'u 2:14-26  </div><div class='io'>Kuthala kunena k'akufwaha 3:1-18  </div><div class='io'>Urumwengu si wa kugwira usena 4:1–5:6  </div><div class='io'>Amasihia manav̱irya kuvumirira shidha 5:7-12  </div><div class='io'>Mavoyo gana nguvu 5:13-20   
</div><div class='chapterlabel' id="V0"> 1</div><div class='p'> <span class="verse" id="V1">1&#160;</span><a href="#FN1" class="notemark"><span class="popup">1:1 Math' 13:55; Mahe 12:17; 15:13; 21:18; 1 Akor 15:7; Agal 1:19; 2:9; 1 P'et 1:1</span></a>Baruwa ii ila kwangu mimi Jakobu. Mimi ni muhumiki wa Mulungu na pia ni muhumiki wa Bwana Jesu Masihi. Baruwa ii ninayandhikira ninwi at'u a mbari kumi na mbiri za Kiyahudi muriomukuluhira Jesu, na muriotsamuka kila hat'u. Vidze k'amuna ut'u?   </div><div class='s'>Kuluhiro na ulachu </div> <div class='p'> <span class="verse" id="V2">2&#160;</span><a href="#FN2" class="notemark"><span class="popup">1:2-3 Arum 5:3-5; 1 P'et 1:6-7</span></a>Bai ndugu zangu kuna wakathi mundakirira mateso ga kumujeza. Vikara mundihokirira maut'u gago, h'aya be hendani raha.   <span class="verse" id="V3">3&#160;</span>Mana mujezwaho na mukienderera kukuluhira, mundakaza kupata nguvu za kuvumirira mateso.   <span class="verse" id="V4">4&#160;</span>Kuvumirira kuku nakuenderere kwenda thu, ili mwishowe mudime kukumala kahi za maut'u ga Mulungu, na mukale at'u mario kamili na masiotsowa kit'u.   <span class="verse" id="V5">5&#160;</span><a href="#FN3" class="notemark"><span class="popup">1:5 Ndhum 2:6</span></a>Vikara chamba hana mut'u yoyosi ariye anatsowa ulachu wa kimulungu, naamuvoye ye Mulungu naye andamup'a ulachu uwo. Mulungu akimup'a mut'u kit'u, nikumup'a kwa unji, hasiho kumuchemera.   <span class="verse" id="V6">6&#160;</span><a href="#FN4" class="notemark"><span class="popup">1:6 5:13; Math' 7:7; 21:21-22; Aefe 4:14</span></a>Ela bai, chamba mut'u iye anamuvoya Mulungu kit'u, naakuluhire, asikale na mioyo miri akaamba, “K'anji ndap'ewa, k'anji sindap'ewa.” Mana mut'u wa mioyo miri k'ana musimamo bule, adzahalana na maimbi gafuswago ni lupeho.   <span class="verse" id="V7">7&#160;</span>Na mut'u dza iye asione kukala akimuvoya Bwana, andap'ewa kit'u.   <span class="verse" id="V8">8&#160;</span>Mana iye siku zosi ana mairi-mairi, rero a vino machero a virya.   </div><div class='s'>Mathajiri na masikini mav̱iryazho kukala </div> <div class='p'> <span class="verse" id="V9">9&#160;</span><a href="#FN5" class="notemark"><span class="popup">1:9 2:5</span></a>Vikara ndugu yoyosi ariye ni masikini, anulwaho anav̱irya ahende raha.   <span class="verse" id="V10">10&#160;</span><a href="#FN6" class="notemark"><span class="popup">1:10-11 Ayub 14:2; Zabu 90:5-6; Isa 40:6-8</span></a><a href="#FN7" class="notemark"><span class="popup">1:10 5:1</span></a>H'aya, yuyahu ndugu ariye ni thajiri, wakathi andihotharamushwa, naahende raha pia, mana iye a here maluwa. Maluwa nikung'ala-ng'ala gonya gakabagarika gosi, iye naye maishage ni mafuti.   <span class="verse" id="V11">11&#160;</span>Dzuwa ni kuaka rikalaga zo ngala, na uwo udzowe ukagoma na zikabagarika. H'aya thajiri naye andakala mwenye a kahi za pirikapirika za kwakwe ahende kuona kifwa thiki kare.   </div><div class='s'>Mulungu k'ajeza mut'u </div> <div class='p'> <span class="verse" id="V12">12&#160;</span><a href="#FN8" class="notemark"><span class="popup">1:12 5:11; 1 Akor 9:24-25</span></a>Mut'u akiriraho mateso ga kumujeza, na agashinde, bai mut'u iye andahaswa. Andahaswa kwa kukala andihogonya kujezwa andapata iryahu zawadi ya uzima wa kare na kare, iriyo Mulungu wailaga kuap'a aryahu mamuhendzao.   <span class="verse" id="V13">13&#160;</span><a href="#FN9" class="notemark"><span class="popup">1:13 Ndhum 19:3; 1 Akor 10:13</span></a>Vikara mut'u akijezwa, asiambe kukala anajezwa ni Mulungu, mana Mulungu k'ajezwa, na k'ajeza mut'u.   <span class="verse" id="V14">14&#160;</span><a href="#FN10" class="notemark"><span class="popup">1:14-15 Arum 6:19-21; 7:7-10; 1 Joh 2:16-17</span></a>Kimujezacho mut'u ni th'amaaze mwenye.   <span class="verse" id="V15">15&#160;</span>Th'amaa iyo ikienderera nikuzhala dambi. Na dambi iyo ikikumala nikuzhala kifwa.   </div><div class='p'> <span class="verse" id="V16">16&#160;</span>Ndugu zangu ahendzwi, musikengwe!   <span class="verse" id="V17">17&#160;</span><a href="#FN11" class="notemark"><span class="popup">1:17 Mwan 1:14-18; Math' 7:11</span></a>Vigerwa zhosi vidzo na zawadi zosini zisizo kaila, vilaa kwa Baba Mulungu. Mulungu ndiye ariyeumba milangaza yosi ya ko dzulu mulunguni, naye k'agaluka-galuka here kivurivuri kihendazho.   <span class="verse" id="V18">18&#160;</span><a href="#FN12" class="notemark"><span class="popup">1:18 Joh 1:13; Arum 8:19-23; 1 P'et 1:23</span></a>Bai iye Mulungu wahuhendya huzhalwe lusha kukirira kwa ro neno ra ujeri ili kahi za zho zhumbezhe zhosi arizhoviumba, be siswi fukale a kwandza.   </div><div class='s'>Kusirikiza malagizo ga Mulungu na kugathuwa </div> <div class='p'> <span class="verse" id="V19">19&#160;</span><a href="#FN13" class="notemark"><span class="popup">1:19 3:2; Ndhum 15:1; Muhub 7:8-9</span></a>Vikara manyani vivi ndugu zangu ahendzwi! Mut'u asikale muharaka wa kunena kit'u, ela naakale muharaka wa kusirikiza thu. Pia mut'u asikale muharaka wa kutsukirwa.   <span class="verse" id="V20">20&#160;</span>Mana mut'u wa vitsukizi k'adima kuishi maisha ga kimulungu here ahendzazho ye Mulungu mwenye.   <span class="verse" id="V21">21&#160;</span><a href="#FN14" class="notemark"><span class="popup">1:21 Akol 3:8; 1 P'et 2:1</span></a>Kwa vizho bai, tokani na ukolo wosi, na garyahu mazowera mai mugariche. Riryahu neno ra Mulungu ambaro iye Mulungu warika kahi za mioyo yenu, rikubalini kwa kudzitsereza. Mana neno ra Mulungu ndiro ridimaro kumwakola ninwi.   </div><div class='p'> <span class="verse" id="V22">22&#160;</span><a href="#FN15" class="notemark"><span class="popup">1:22 2:17; Math' 7:24, 26; Arum 2:13</span></a>Musikale at'u a kusirikiza neno ra Mulungu thu na kuno k'amurithuwa. Mukihenda vizho mundakala munadzikenga enye. Ela hendani here ro neno ra Mulungu riambazho.   <span class="verse" id="V23">23&#160;</span>Mut'u asirikizaye neno ra Mulungu, gonya akauka na gakwe, be adzahalana na mut'u adzilolaye na kilolo.   <span class="verse" id="V24">24&#160;</span>Agonyaho kudzilola iye ni kuuka na kuthuwa shuhulize, naye nikusahau kare zho adzizhodzona mo kiloloni.   <span class="verse" id="V25">25&#160;</span><a href="#FN16" class="notemark"><span class="popup">1:25 2:12, 24; Zabu 19:7; Joh 13:17; Arum 8:2; Agal 6:2</span></a>Ela mut'u ailolayet'o yo sheria ya Mulungu idimayo kuahenda at'u makakala huru, na akale k'asirikiza gonya akauka na gakwe, ela anasirikiza na kuithuwat'o, bai mut'u iye andahaswa ni Mulungu kahi za kila kit'u andichohenda.   </div><div class='p'> <span class="verse" id="V26">26&#160;</span><a href="#FN17" class="notemark"><span class="popup">1:26 3:2, 10; Zabu 34:13; 141:3</span></a>Mut'u adziambaye kukala ana dini na kuno ko k'azulia kanwake kasinene mai, mut'u iye anadzikenga na iyo diniye baha kihuhu.   <span class="verse" id="V27">27&#160;</span><a href="#FN18" class="notemark"><span class="popup">1:27 Zabu 10:14, 18; Isa 1:17; Math' 25:35-36</span></a>Dini isiyo na kaila hedu nyenye yoyosi kwa Mulungu Baba, ni ii: Kuaviza ana k'iya na anaache magungu kahi za go mashaka gao. Hiri, ni kudziika kure na maut'u ga urumwengu.   </div><ul class='tnav'>
<li><a href='index.htm'>Jakobu</a></li>
<li><a href='HEB13.htm'>&lt;</a></li>
<li><a href='JAS.htm'>1</a></li>
<li><a href='JAS02.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">1:1</a>
<span class="xo">1:1 </span><span class="xt">Math' 13:55; Mahe 12:17; 15:13; 21:18; 1 Akor 15:7; Agal 1:19; 2:9; 1 P'et 1:1</span></p>
<p class="x" id="FN2"><span class="notemark"></span><a class="notebackref" href="#V2">1:2</a>
<span class="xo">1:2-3 </span><span class="xt">Arum 5:3-5; 1 P'et 1:6-7</span></p>
<p class="x" id="FN3"><span class="notemark"></span><a class="notebackref" href="#V5">1:5</a>
<span class="xo">1:5 </span><span class="xt">Ndhum 2:6</span></p>
<p class="x" id="FN4"><span class="notemark"></span><a class="notebackref" href="#V6">1:6</a>
<span class="xo">1:6 </span><span class="xt">5:13; Math' 7:7; 21:21-22; Aefe 4:14</span></p>
<p class="x" id="FN5"><span class="notemark"></span><a class="notebackref" href="#V9">1:9</a>
<span class="xo">1:9 </span><span class="xt">2:5</span></p>
<p class="x" id="FN6"><span class="notemark"></span><a class="notebackref" href="#V10">1:10</a>
<span class="xo">1:10-11 </span><span class="xt">Ayub 14:2; Zabu 90:5-6; Isa 40:6-8</span></p>
<p class="x" id="FN7"><span class="notemark"></span><a class="notebackref" href="#V10">1:10</a>
<span class="xo">1:10 </span><span class="xt">5:1</span></p>
<p class="x" id="FN8"><span class="notemark"></span><a class="notebackref" href="#V12">1:12</a>
<span class="xo">1:12 </span><span class="xt">5:11; 1 Akor 9:24-25</span></p>
<p class="x" id="FN9"><span class="notemark"></span><a class="notebackref" href="#V13">1:13</a>
<span class="xo">1:13 </span><span class="xt">Ndhum 19:3; 1 Akor 10:13</span></p>
<p class="x" id="FN10"><span class="notemark"></span><a class="notebackref" href="#V14">1:14</a>
<span class="xo">1:14-15 </span><span class="xt">Arum 6:19-21; 7:7-10; 1 Joh 2:16-17</span></p>
<p class="x" id="FN11"><span class="notemark"></span><a class="notebackref" href="#V17">1:17</a>
<span class="xo">1:17 </span><span class="xt">Mwan 1:14-18; Math' 7:11</span></p>
<p class="x" id="FN12"><span class="notemark"></span><a class="notebackref" href="#V18">1:18</a>
<span class="xo">1:18 </span><span class="xt">Joh 1:13; Arum 8:19-23; 1 P'et 1:23</span></p>
<p class="x" id="FN13"><span class="notemark"></span><a class="notebackref" href="#V19">1:19</a>
<span class="xo">1:19 </span><span class="xt">3:2; Ndhum 15:1; Muhub 7:8-9</span></p>
<p class="x" id="FN14"><span class="notemark"></span><a class="notebackref" href="#V21">1:21</a>
<span class="xo">1:21 </span><span class="xt">Akol 3:8; 1 P'et 2:1</span></p>
<p class="x" id="FN15"><span class="notemark"></span><a class="notebackref" href="#V22">1:22</a>
<span class="xo">1:22 </span><span class="xt">2:17; Math' 7:24, 26; Arum 2:13</span></p>
<p class="x" id="FN16"><span class="notemark"></span><a class="notebackref" href="#V25">1:25</a>
<span class="xo">1:25 </span><span class="xt">2:12, 24; Zabu 19:7; Joh 13:17; Arum 8:2; Agal 6:2</span></p>
<p class="x" id="FN17"><span class="notemark"></span><a class="notebackref" href="#V26">1:26</a>
<span class="xo">1:26 </span><span class="xt">3:2, 10; Zabu 34:13; 141:3</span></p>
<p class="x" id="FN18"><span class="notemark"></span><a class="notebackref" href="#V27">1:27</a>
<span class="xo">1:27 </span><span class="xt">Zabu 10:14, 18; Isa 1:17; Math' 25:35-36</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Arumi 10</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Arumi</a></li>
<li><a href='ROM09.htm'>&lt;</a></li>
<li><a href='ROM.htm'>10</a></li>
<li><a href='ROM11.htm'>&gt;</a></li>
</ul>
<div class="main">
 
<div class='chapterlabel' id="V0"> 10</div><div class='p'> <span class="verse" id="V1">1&#160;</span><a href="#FN1" class="notemark"><span class="popup">10:1 9:1-3</span></a>Ndugu zangu, ut'u niuhendzao moyoni mwangu, kidza nirio ninauvoyera kwa Mulungu sana ni uu: kukala Aiziraeli, at'u a lukolo lwangu mapate kuokolwa.   <span class="verse" id="V2">2&#160;</span><a href="#FN2" class="notemark"><span class="popup">10:2 Mahe 22:3</span></a>Mimi ni shudhia kukala ao ni at'u mariodzambozeza kwa Mulungu, ela madzambozeza bila kumanya uwo ujeri.   <span class="verse" id="V3">3&#160;</span><a href="#FN3" class="notemark"><span class="popup">10:3 1:17</span></a>Yo ngira ariyoimboza Mulungu kuahendya at'u makale ahachi, kwao k'aidzaang'alira bule. Ao manajeza kutengeza ngira yao enye kwa kuthuwa Sheria. Na kwa ut'u uwo, yo ngira ya Mulungu ya kuahendya at'u ahachi k'amaigwira bule.   <span class="verse" id="V4">4&#160;</span><a href="#FN4" class="notemark"><span class="popup">10:4 Agal 3:24-25</span></a>Kwani Sheria yafika mwisho wa kwakwe haryahu Masihi arihokudza. Na zhakala vizho ili kila andiyekuluhira ahendywe muhachi.   </div><div class='p'> <span class="verse" id="V5">5&#160;</span><a href="#FN5" class="notemark"><span class="popup">10:5 Alaw 18:5; Agal 3:12</span></a>Musa arihondhika kuhusu kuhendywa muhachi kwa kugwira Sheria, waamba, “Mut'u ahendaye gago ga Sheria, andaishi kahi za gago ga Sheria.”   <span class="verse" id="V6">6&#160;</span><a href="#FN6" class="notemark"><span class="popup">10:6-8 Kumbu 30:12-14</span></a>Ela dzulu za kuhendywa muhachi kwa kukuluhira, Maoro ganaamba kukala, “Usinene moyoni mwako ukaamba, ‘Ni h'ani andekwenda dzulu mulunguni?’ ” (Yani kumureha Masihi haha ts'i).   <span class="verse" id="V7">7&#160;</span>“Kidza usinene ukaamba, ‘Ni h'ani andekwenda kahi za ro ridzina risiro na mwisho?’ ” (Yani kwendamufufula Masihi kula nyufuni).   <span class="verse" id="V8">8&#160;</span>Ela Maoro ganaambadze? “Neno ri hehi henye, ri moyoni mwako na kanwani mwako.” Na riro ndo neno ra kukuluhira furiro funarihubiri siswi.   <span class="verse" id="V9">9&#160;</span><a href="#FN7" class="notemark"><span class="popup">10:9 1 Akor 12:3; Afil 2:11</span></a>Kwani ukinena na kanwako mwenye kukala Jesu ni Bwana, na moyoni mwako ukuluhire kukala Mulungu wamufufula kula nyufuni, bai undaokoka.   <span class="verse" id="V10">10&#160;</span>Kwani mut'u akuluhira na moyowe akahendywa muhachi, na akanena kwa kanwake mwenye akaokoka.   <span class="verse" id="V11">11&#160;</span><a href="#FN8" class="notemark"><span class="popup">10:11 9:33; Isa 28:16</span></a>Maoro ganaamba kukala, “Kila amukuluhiraye, k'andaaibishwa bule.”   <span class="verse" id="V12">12&#160;</span><a href="#FN9" class="notemark"><span class="popup">10:12 3:22</span></a>Na haha k'ahana tofauti yoyosi kahi za Muyahudi, na mut'u ariye si Muyahudi. Kwani Bwana ni iye mumwenga, naye ndiye Bwana wa at'u osi. Na kila amwihaye iye, iye nikumuhasa zhomu zhenye.   <span class="verse" id="V13">13&#160;</span><a href="#FN10" class="notemark"><span class="popup">10:13 Joe 2:32</span></a>Kwani Maoro ganaamba kukala, “Kila andiyemwiha Bwana, Bwana andamwakola.”   </div><div class='p'> <span class="verse" id="V14">14&#160;</span>Ela manadimadze kumwiha Bwana kala k'amadzangwe kumukuluhira? Na manadimadze kumukuluhira kala k'amadzangwe kusikira uv̱orowe? Na manadimadze kusikira uv̱orowe kala k'ahana mut'u wa kuahubiri?   <span class="verse" id="V15">15&#160;</span><a href="#FN11" class="notemark"><span class="popup">10:15 Isa 52:7</span></a>H'e ano ahubiri nao mandakwendahubiridze bila kuhumwa? Kwani here Maoro gaambazho, “Kudza kwa at'u marehao Uv̱oro Udzo kunafwahiza sana.”   <span class="verse" id="V16">16&#160;</span><a href="#FN12" class="notemark"><span class="popup">10:16 Isa 53:1; Joh 12:38</span></a>Ela si osi bule makuluhirao wo Uv̱oro Udzo. Kwani hatha nabii Isaya wanena akiamba, “Bwana, ni h'ani ariyekuluhira uv̱oro wehu?”   <span class="verse" id="V17">17&#160;</span><a href="#FN13" class="notemark"><span class="popup">10:17 Joh 17:20</span></a>Kwa vizho mut'u akuluhira bada ya kusikira neno ra Masihi.   <span class="verse" id="V18">18&#160;</span><a href="#FN14" class="notemark"><span class="popup">10:18 Zabu 19:4</span></a>Ela namala niuze. Ano at'u k'amausikirire bule uno uv̱oro? Samba mausikira mino. Kwani Maoro ganaamba kukala,  </div><div class='q'>“Mimiro yao yavuma urumwengu muzima  </div><div class='q2'>na maneno gao gakitsamuka kila hat'u.”   </div><div class='m'> <span class="verse" id="V19">19&#160;</span><a href="#FN15" class="notemark"><span class="popup">10:19 Kumbu 32:21; Arum 11:11</span></a>Nindauza kaheri. Uno Uv̱oro Udzo, k'auang'alirire bule ano Aiziraeli? Samba waang'alira mino. Kwandza kamare Musa wanena akiamba,  </div><div class='q'>“Nindamwangiza wivu kukirira na at'u mario si taifa.  </div><div class='q2'>Nindamutsukiza kukirira kwa at'u masioelewa kit'u.”   </div><div class='m'> <span class="verse" id="V20">20&#160;</span><a href="#FN16" class="notemark"><span class="popup">10:20 Isa 65:1; Arum 9:30</span></a>Gonya Isaya naye akinena kwa ujasiri akiamba,  </div><div class='q'>“Aryahu mariokala hatha k'amanimala, madzanona.  </div><div class='q2'>Nidzadzanyesa kwa aryahu mariokala k'amana kazi nami.”   </div><div class='m'> <span class="verse" id="V21">21&#160;</span><a href="#FN17" class="notemark"><span class="popup">10:21 Isa 65:2</span></a>Ela kuhusu Aiziraeli waamba kukala,  </div><div class='q'>“Nidzasinda kugoloza mikono yangu  </div><div class='q2'>kuavoya at'u masiosikira na manikoserao maniuyire  </div><div class='q'>hatha tswii.”   </div><ul class='tnav'>
<li><a href='index.htm'>Arumi</a></li>
<li><a href='ROM09.htm'>&lt;</a></li>
<li><a href='ROM.htm'>10</a></li>
<li><a href='ROM11.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">10:1</a>
<span class="xo">10:1 </span><span class="xt">9:1-3</span></p>
<p class="x" id="FN2"><span class="notemark"></span><a class="notebackref" href="#V2">10:2</a>
<span class="xo">10:2 </span><span class="xt">Mahe 22:3</span></p>
<p class="x" id="FN3"><span class="notemark"></span><a class="notebackref" href="#V3">10:3</a>
<span class="xo">10:3 </span><span class="xt">1:17</span></p>
<p class="x" id="FN4"><span class="notemark"></span><a class="notebackref" href="#V4">10:4</a>
<span class="xo">10:4 </span><span class="xt">Agal 3:24-25</span></p>
<p class="x" id="FN5"><span class="notemark"></span><a class="notebackref" href="#V5">10:5</a>
<span class="xo">10:5 </span><span class="xt">Alaw 18:5; Agal 3:12</span></p>
<p class="x" id="FN6"><span class="notemark"></span><a class="notebackref" href="#V6">10:6</a>
<span class="xo">10:6-8 </span><span class="xt">Kumbu 30:12-14</span></p>
<p class="x" id="FN7"><span class="notemark"></span><a class="notebackref" href="#V9">10:9</a>
<span class="xo">10:9 </span><span class="xt">1 Akor 12:3; Afil 2:11</span></p>
<p class="x" id="FN8"><span class="notemark"></span><a class="notebackref" href="#V11">10:11</a>
<span class="xo">10:11 </span><span class="xt">9:33; Isa 28:16</span></p>
<p class="x" id="FN9"><span class="notemark"></span><a class="notebackref" href="#V12">10:12</a>
<span class="xo">10:12 </span><span class="xt">3:22</span></p>
<p class="x" id="FN10"><span class="notemark"></span><a class="notebackref" href="#V13">10:13</a>
<span class="xo">10:13 </span><span class="xt">Joe 2:32</span></p>
<p class="x" id="FN11"><span class="notemark"></span><a class="notebackref" href="#V15">10:15</a>
<span class="xo">10:15 </span><span class="xt">Isa 52:7</span></p>
<p class="x" id="FN12"><span class="notemark"></span><a class="notebackref" href="#V16">10:16</a>
<span class="xo">10:16 </span><span class="xt">Isa 53:1; Joh 12:38</span></p>
<p class="x" id="FN13"><span class="notemark"></span><a class="notebackref" href="#V17">10:17</a>
<span class="xo">10:17 </span><span class="xt">Joh 17:20</span></p>
<p class="x" id="FN14"><span class="notemark"></span><a class="notebackref" href="#V18">10:18</a>
<span class="xo">10:18 </span><span class="xt">Zabu 19:4</span></p>
<p class="x" id="FN15"><span class="notemark"></span><a class="notebackref" href="#V19">10:19</a>
<span class="xo">10:19 </span><span class="xt">Kumbu 32:21; Arum 11:11</span></p>
<p class="x" id="FN16"><span class="notemark"></span><a class="notebackref" href="#V20">10:20</a>
<span class="xo">10:20 </span><span class="xt">Isa 65:1; Arum 9:30</span></p>
<p class="x" id="FN17"><span class="notemark"></span><a class="notebackref" href="#V21">10:21</a>
<span class="xo">10:21 </span><span class="xt">Isa 65:2</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Johana 16</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Johana</a></li>
<li><a href='JHN15.htm'>&lt;</a></li>
<li><a href='JHN.htm'>16</a></li>
<li><a href='JHN17.htm'>&gt;</a></li>
</ul>
<div class="main">
 
<div class='chapterlabel' id="V0"> 16</div><div class='nb'> <span class="verse" id="V1">1&#160;</span>“Nidzamwambira maut'u gaga ili musiuye nyuma.   <span class="verse" id="V2">2&#160;</span><a href="#FN1" class="notemark"><span class="popup">16:2 9:22</span></a>Kwani mandamuthenga kula kahi za masinagogi gao, na kidza zaidhi ya vivi kundakudza wakathi ambawo vindakala mut'u akikwalaga andaona here kwa kuhenda vizho anamuhumikira Mulungu.   <span class="verse" id="V3">3&#160;</span><a href="#FN2" class="notemark"><span class="popup">16:3 15:21</span></a>Kidza mandahenda vizho, kwa kukala k'amamumanya Baba na k'amanimanya hatha mimi.   <span class="verse" id="V4">4&#160;</span><a href="#FN3" class="notemark"><span class="popup">16:4 13:19</span></a>Ela nidzamwambira maut'u gaga kimbere ili wakathi wao wa kuhenda vivi ukifika mudime kukumbukira kukala namwambira kare. Simwambirire maut'u gaga hangu chaho, kwa kukala were ni hamwenga nanwi.”   </div><div class='s'>Kazi za Roho Mweri </div> <div class='p'> <span class="verse" id="V5">5&#160;</span><a href="#FN4" class="notemark"><span class="popup">16:5 8:14</span></a>“Ela vivi ninenda kwa iye ariyenihuma, kidza k'ahana hatha mumwenga wenu anuzaye, ‘Unendahi?’   <span class="verse" id="V6">6&#160;</span><a href="#FN5" class="notemark"><span class="popup">16:6 16:22</span></a>Ela kwa kukala dzanena vivi, bai mioyo yenu idzadzalwa ni kigondzi.   <span class="verse" id="V7">7&#160;</span><a href="#FN6" class="notemark"><span class="popup">16:7 14:16</span></a>Hatha vizho ninamwambira ujeri wenye, vindakala vidzo kwenu nichenda, mana kala sindakwenda ye Mwavizi k'andakudza kwenu, ela nichenda nindamuhuma kwenu.   <span class="verse" id="V8">8&#160;</span><a href="#FN7" class="notemark"><span class="popup">16:8 Mahe 24:25</span></a>Na andihokudza andauhenda urumwengu ung'alirwe lwazu-lwazu dzulu za dambi na ueri na hukumu.   <span class="verse" id="V9">9&#160;</span><a href="#FN8" class="notemark"><span class="popup">16:9 2:23; 5:38; 6:36, 64; 7:5; 10:26; 12:37</span></a>Andaahendya mang'alirwe o at'u a urumwengu uu, kukala ni enye dambi kwa kukala k'amanikuluhira mimi.   <span class="verse" id="V10">10&#160;</span>Andaahendya mang'alirwe o at'u a urumwengu kukala ni muhachi kwa kukala ninenda kwa Baba nanwi k'amundanona kaheri.   <span class="verse" id="V11">11&#160;</span><a href="#FN9" class="notemark"><span class="popup">16:11 12:31</span></a>Andaahendya mang'alirwe o at'u a urumwengu kukala Mulungu nde jaji kwa kukala wagonya kare kumuhukumu muthawali wa urumwengu uu.   </div><div class='p'> <span class="verse" id="V12">12&#160;</span>“Mut'u mimi nina maut'u manji zaidhi ga kunena nanwi, ela gandakala manji nanwi zhomu kwa wakathi uu.   <span class="verse" id="V13">13&#160;</span><a href="#FN10" class="notemark"><span class="popup">16:13 14:16; 15:26; Mahe 16:6-10; 1 Joh 2:27</span></a>Ela ye Roho aung'azaye ujeri akidza andamulongoza kwenye ujeri wosi, mana k'andanena kwa wadimi wa kwakwe mwenye, ela andanena kila kit'u andichosikira kula kwangu na kidza andamwambira maut'u gandigokudza.   <span class="verse" id="V14">14&#160;</span><a href="#FN11" class="notemark"><span class="popup">16:14 17:1</span></a>Iye andanip'a nguma, kwa kukala andahala go nindigonena na amwambire ninwi.   <span class="verse" id="V15">15&#160;</span><a href="#FN12" class="notemark"><span class="popup">16:15 17:10</span></a>Gosi garigo ga Baba ni gangu, ndosa namwambira kukala Roho andahala maneno gangu na amwambire ninwi.”   </div><div class='s'>Kuhurizwa kwa kuusa utsungu wa kurichana </div> <div class='p'> <span class="verse" id="V16">16&#160;</span><a href="#FN13" class="notemark"><span class="popup">16:16 14:19</span></a>“Kwa muda muchache k'amundanona kaheri, na kidza bada ya muda muchache mundanona kaheri.”   <span class="verse" id="V17">17&#160;</span>Bai anafundzi a kwakwe angine makiuzana-uzana, makiamba, “Ni noni vino afwambirazho kukala, ‘Kwa muda muchache k'amundanona na kidza kaheri kwa muda muchache mundanona,’ na gonya anaamba anenda kwa Babaye?”   <span class="verse" id="V18">18&#160;</span>Makienderera kuuzana-uzana, makiamba, “Mana ya kuamba, ‘Muda muchache’ ni noni? Siswi be hatha k'ahumanya mana ya vivi ni noni.”   <span class="verse" id="V19">19&#160;</span>Bai Jesu akimanya cho marichokala manamala kumuza akiamba, “Vidze vino ndizho muuzanazho enye kwa enye kukala manaye ni noni kuamba, ‘Kwa muda muchache k'amundanona na kaheri kwa muda muchache mundanona kaheri?’   <span class="verse" id="V20">20&#160;</span>Ninamwambira ujeri wenye kukala kwa muda muchache udzao mundarira na kubagarikwa ni matsozi, ela at'u a urumwengu mandafwahirwa. Mundashononeka, ela kaheri kwa muda muchache kushononeka kwenu, kundagaluka furaha.   <span class="verse" id="V21">21&#160;</span>Wakathi wa utsungu wa mwanamuche amalaye kuzhala ukifika, ye mwanamuche nikukala ana kigondzi. Ela agonyaho kuzhala mwanawe ni kusahau wo utsungu. Vivi ni kwa sababu ya iyo furaha ya kureha mwana dhuniani.   <span class="verse" id="V22">22&#160;</span><a href="#FN14" class="notemark"><span class="popup">16:22 15:11</span></a>Ninwi vivi muna kigondzi, ela mimi nindamona kaheri na mioyo yenu indadzala furaha, furaha ambayo k'akuna adimaye kuyusa kwenu.   <span class="verse" id="V23">23&#160;</span><a href="#FN15" class="notemark"><span class="popup">16:23 15:16</span></a>Siku iyo ikidza mimi k'amundanivoya kit'u, kwani ninamwambira ujeri kukala ye Baba andamup'a chochosi mundichovoya kwa dzina rangu.   <span class="verse" id="V24">24&#160;</span>Ninwi hatha warero k'amudzangwe kuvoya chochosi kwa dzina rangu, bai voyani nanwi mundapata ili furaha yenu ikamilike.   <span class="verse" id="V25">25&#160;</span><a href="#FN16" class="notemark"><span class="popup">16:25 Math' 13:34</span></a>Vivi nidzanena nanwi kwa mafumbo, ela wakathi unadza ambaho nindanena nanwi, lwazu-lwazu dzulu za ye Baba.   <span class="verse" id="V26">26&#160;</span>Siku iyo ikidza mundavoya kwa dzina rangu, nami siamba kukala nindamuvoya Baba kwa ut'u wenu bule.   <span class="verse" id="V27">27&#160;</span>Kwani Baba mwenye anamuhendza, kwa kukala ninwi enye munanihendza na munakuluhira kukala nambola kwa Baba.   <span class="verse" id="V28">28&#160;</span><a href="#FN17" class="notemark"><span class="popup">16:28 8:14</span></a>Nambola kwa Baba na nikidza haha urumwenguni na vino kaheri ninauka urumwenguni, na ninauya kwa Baba.”   </div><div class='p'> <span class="verse" id="V29">29&#160;</span>Ndo anafundzie makiamba, “K'ona zho, vikara k'unena naswi kimafumbo kaheri, ela unanena naswi lwazu-lwazu.   <span class="verse" id="V30">30&#160;</span>Vikara hunamanya kukala unamanya kila kit'u, na kwamba k'umala mut'u akuze maswali, kwa ut'u uu hunakuluhira kukala wala kwa Mulungu.”   <span class="verse" id="V31">31&#160;</span>Ndo Jesu akiadzigidzya akiamba, “Vidze vikara munakuluhira?   <span class="verse" id="V32">32&#160;</span><a href="#FN18" class="notemark"><span class="popup">16:32 Zaka 13:7; Math' 26:31, 56</span></a>Bai wakathi unadza, na hatha udzafika kare, ambawo mundatsamukana kila mut'u kwao-kwao na muniriche h'akiyangu. Ela hatha vizho si h'akiyangu bule, mana Baba a hamwenga nami.   <span class="verse" id="V33">33&#160;</span><a href="#FN19" class="notemark"><span class="popup">16:33 7:7; 14:27; 1 Joh 5:4</span></a>Bai nidzamwambira vivi ili mukale na dheri kwa kukala kit'u kimwenga nami. Kahi za urumwengu uu, mundapata thabu, ela dzip'eni moyo mana mimi nidzaushinda urumwengu.”   </div><ul class='tnav'>
<li><a href='index.htm'>Johana</a></li>
<li><a href='JHN15.htm'>&lt;</a></li>
<li><a href='JHN.htm'>16</a></li>
<li><a href='JHN17.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V2">16:2</a>
<span class="xo">16:2 </span><span class="xt">9:22</span></p>
<p class="x" id="FN2"><span class="notemark"></span><a class="notebackref" href="#V3">16:3</a>
<span class="xo">16:3 </span><span class="xt">15:21</span></p>
<p class="x" id="FN3"><span class="notemark"></span><a class="notebackref" href="#V4">16:4</a>
<span class="xo">16:4 </span><span class="xt">13:19</span></p>
<p class="x" id="FN4"><span class="notemark"></span><a class="notebackref" href="#V5">16:5</a>
<span class="xo">16:5 </span><span class="xt">8:14</span></p>
<p class="x" id="FN5"><span class="notemark"></span><a class="notebackref" href="#V6">16:6</a>
<span class="xo">16:6 </span><span class="xt">16:22</span></p>
<p class="x" id="FN6"><span class="notemark"></span><a class="notebackref" href="#V7">16:7</a>
<span class="xo">16:7 </span><span class="xt">14:16</span></p>
<p class="x" id="FN7"><span class="notemark"></span><a class="notebackref" href="#V8">16:8</a>
<span class="xo">16:8 </span><span class="xt">Mahe 24:25</span></p>
<p class="x" id="FN8"><span class="notemark"></span><a class="notebackref" href="#V9">16:9</a>
<span class="xo">16:9 </span><span class="xt">2:23; 5:38; 6:36, 64; 7:5; 10:26; 12:37</span></p>
<p class="x" id="FN9"><span class="notemark"></span><a class="notebackref" href="#V11">16:11</a>
<span class="xo">16:11 </span><span class="xt">12:31</span></p>
<p class="x" id="FN10"><span class="notemark"></span><a class="notebackref" href="#V13">16:13</a>
<span class="xo">16:13 </span><span class="xt">14:16; 15:26; Mahe 16:6-10; 1 Joh 2:27</span></p>
<p class="x" id="FN11"><span class="notemark"></span><a class="notebackref" href="#V14">16:14</a>
<span class="xo">16:14 </span><span class="xt">17:1</span></p>
<p class="x" id="FN12"><span class="notemark"></span><a class="notebackref" href="#V15">16:15</a>
<span class="xo">16:15 </span><span class="xt">17:10</span></p>
<p class="x" id="FN13"><span class="notemark"></span><a class="notebackref" href="#V16">16:16</a>
<span class="xo">16:16 </span><span class="xt">14:19</span></p>
<p class="x" id="FN14"><span class="notemark"></span><a class="notebackref" href="#V22">16:22</a>
<span class="xo">16:22 </span><span class="xt">15:11</span></p>
<p class="x" id="FN15"><span class="notemark"></span><a class="notebackref" href="#V23">16:23</a>
<span class="xo">16:23 </span><span class="xt">15:16</span></p>
<p class="x" id="FN16"><span class="notemark"></span><a class="notebackref" href="#V25">16:25</a>
<span class="xo">16:25 </span><span class="xt">Math' 13:34</span></p>
<p class="x" id="FN17"><span class="notemark"></span><a class="notebackref" href="#V28">16:28</a>
<span class="xo">16:28 </span><span class="xt">8:14</span></p>
<p class="x" id="FN18"><span class="notemark"></span><a class="notebackref" href="#V32">16:32</a>
<span class="xo">16:32 </span><span class="xt">Zaka 13:7; Math' 26:31, 56</span></p>
<p class="x" id="FN19"><span class="notemark"></span><a class="notebackref" href="#V33">16:33</a>
<span class="xo">16:33 </span><span class="xt">7:7; 14:27; 1 Joh 5:4</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

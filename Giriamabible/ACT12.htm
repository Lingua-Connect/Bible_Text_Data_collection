<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Mahendo 12</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Mahendo</a></li>
<li><a href='ACT11.htm'>&lt;</a></li>
<li><a href='ACT.htm'>12</a></li>
<li><a href='ACT13.htm'>&gt;</a></li>
</ul>
<div class="main">
 
<div class='chapterlabel' id="V0"> 12</div><div class='s'>Mateso ganangezeka </div> <div class='p'> <span class="verse" id="V1">1&#160;</span>Vikara kahi za wakathi uu, muthawali Herode wakwatya kuatesa angine kahi za ro kanisa.   <span class="verse" id="V2">2&#160;</span>Wamwalaga Jakobu nduguye Johana kwa mushu.   <span class="verse" id="V3">3&#160;</span>Bai arihoona kukala ut'u uu unaafwahiza o Ayahudi, wamugwira P'et'ero naye. Maut'u gaga gahendeka wakathi uryahu wa sikuk'uu ya Mikahe Iso Ts'ats'u.   <span class="verse" id="V4">4&#160;</span><a href="#FN1" class="notemark"><span class="popup">12:4 4:3</span></a>Vikara arihomugwira P'et'ero, wamuhala na akimusindikira jela na akilagiza arindwe ni makundi mane ga shikari ane-ane. Herode were adzapanga amwamboze ndze ajibu k'esi mbere za at'u bada ya sherehe ya P'asaka.   <span class="verse" id="V5">5&#160;</span><a href="#FN2" class="notemark"><span class="popup">12:5 Jako 5:16</span></a>Kwa vizho akithuwa kuikwa mo jela, ela ro kanisa bai rikimuvoya Mulungu kwa chadi dzuluze.   </div><div class='s'>P'et'ero anambozwa jela kiajabu </div> <div class='p'> <span class="verse" id="V6">6&#160;</span>Bai usiku uryahu wa kulalira siku ambayo Herode were andamwamboza ajibu k'esi, P'et'ero were arere kahikahi, kuno ni shikari na kuno ni shikari. Naye were adzafungwa minyororo miri, na kuko ndze ya muryango were kuna shikari.   <span class="verse" id="V7">7&#160;</span><a href="#FN3" class="notemark"><span class="popup">12:7-10 5:19</span></a>Bai lola malaika wa Bwana achambola, na wo mulangazawe uking'ala mo chumbani. Ye malaika akimupiga-piga mo lwavuni ye P'et'ero akimulamusa. Akimwamba, “Uka mara mwenga!” Na lola yo minyororo potho, ikigwa kula mo mikononi mwakwe.   <span class="verse" id="V8">8&#160;</span>Gonya ye malaika akimwamba, “Dzifunge wo ukandao na uvale zho virahuzho.” H'aya P'et'ero akihenda vizho. Ye malaika akimwamba, “H'aya dzikut'e ro ambaro na unithuwe.”   <span class="verse" id="V9">9&#160;</span>K'uzhona zho P'et'ero akimuthuwa ye malaika kwombola ndze ya yo jela, ela ko k'amanyire kala zho arizhokala anahenda ye malaika ni zha jeri, kwani hatha waona here kwamba anaona maono beye.   <span class="verse" id="V10">10&#160;</span>Bai ndoo vivii, hatha makikira cho kikundi cha kwandza na cha hiri cha o shikari na machambolera wo muryango wa chuma ambawo ndo wa kwangirira mo mudzini. Marihofika haho, wo muryango ukihenda kuvuguka wenye na makimbola. Vikara marihonenda kahi za barabara mwenga, lola ye malaika akimwangamika.   </div><div class='p'> <span class="verse" id="V11">11&#160;</span>Ndo P'et'ero akitsundzulukwa na akinena kimoyo-moyo akiamba, “Vivi namanya ni jeri kukala Bwana adzahuma malaikawe akadzanamboza magandzani mwa Herode na gosi marigo o Ayahudi were madzapanga kunihendera.”   </div><div class='p'> <span class="verse" id="V12">12&#160;</span><a href="#FN4" class="notemark"><span class="popup">12:12 Johana Mariko 12:25; 13:13; 15:37; Akol 4:10</span></a>Bai maut'u gaga garihomung'alira, wafururiza muhaka nyumbani kwa Maryamu mameye Johana, ariye pia anaifwa Mariko. Kuko kwere kuna at'u anji madzakundzumanyika manavoya.   <span class="verse" id="V13">13&#160;</span>P'et'ero akibisha na wo muryango wa ko ndze, na hachambola musichana mumwenga aifwaye Roda ariye were ni muhendzi wa kazi wa mo nyumbani, bai achenda ili akamuvugulire.   <span class="verse" id="V14">14&#160;</span>K'uzhona zho arihomanya kukala wo mumiro ni wa P'et'ero, wadzalwa ni raha ut'u wa kwangalaza hatha akiuya malo hasiho kuusundula wo muryango, achendaamba, “Ni P'et'ero benwi!” O at'u marihosikira vizho makimudzigidzya makiamba,   <span class="verse" id="V15">15&#160;</span>“Una vilalu uwe.” Ela arihosita kuamba ni P'et'ero, o at'u makiamba, “Iye ni malaikawe.”   </div><div class='p'> <span class="verse" id="V16">16&#160;</span>Wakathi uwo P'et'ero were anabisha thu, bai marihosundula wo muryango na kumona, mangalala kamare.   <span class="verse" id="V17">17&#160;</span>P'et'ero akiavungira mukono manyamale, gonya akiathalira viryahu Bwana arizhomwamboza ko jela. Badaye akiamba, “Ambireni Jakobu na o ndugu angine dzulu za maut'u gaga.” Gonya akiuka achenda kut'u kungine.   <span class="verse" id="V18">18&#160;</span><a href="#FN5" class="notemark"><span class="popup">12:18-19 5:22-24</span></a>K'uzhona zho kurihocha, o shikari mabudzyika sana. Makiuzana-uzana na kuamba, “Vino be akale ye P'et'ero adzakwendahi?”   <span class="verse" id="V19">19&#160;</span>Bai Herode akilagiza P'et'ero amalwe hatha apatikane, ela bai k'amamonere bule. K'uzhona zho Herode akiauza-uza maswali o arindzi gonya akilagiza manyongwe. Bada ya gaga Herode wauka Judea na akitharamuka kwenda Kaisaria na akikala kuko siku za kuthala.   </div><div class='s'>Kifwa cha Herode </div> <div class='p'> <span class="verse" id="V20">20&#160;</span>Herode were ana k'ondo na at'u a Tiro na Sidoni. K'uzhona zho o at'u makiungana na machendamona. Nao were mamwangola-ngola Bulasito ariye were ni muhumiki adziyekuluhirwa ni ye muthawali, hatha akikira upande wao. Bai makwendamala dheri na Herode, kwani chakurya chao ao at'u a Tiro na Sidoni were kimbola ko Herode arikokala anathawala.   </div><div class='p'> <span class="verse" id="V21">21&#160;</span>Bai yo mbadha mariyoikana irihofika, Herode wakelesi kahi za kihiche cha endzi kuno adzakot'ea go mavwaloge ga kithawali, bai akikwatya kuahutubia o at'u.   <span class="verse" id="V22">22&#160;</span><a href="#FN6" class="notemark"><span class="popup">12:22 Izik 28:2</span></a>Marihosikira yo hotubaye, makipiga njerejere makiamba, “Ii be ni sauthi ya mulungu kamare, si ya mwanadamu hatha.”   <span class="verse" id="V23">23&#160;</span>Haho henye malaika wa Bwana, akimwakasha, naye akiriwa ni minyolo akifwa, mana k'amup'ire nguma Mulungu.   </div><div class='p'> <span class="verse" id="V24">24&#160;</span><a href="#FN7" class="notemark"><span class="popup">12:24 2:41</span></a>Neno ra Mulungu ro, rikikaza kuhenda nguvu na rikitsalalira.   </div><div class='p'> <span class="verse" id="V25">25&#160;</span><a href="#FN8" class="notemark"><span class="popup">12:25 11:29-30</span></a>Bai Barinaba na Sauli marihomarigiza yo shuhuli mariyohumwa, mauka Jerusalemu na makimuhala Johana ariye dzina ringine nde Mariko makiuya Anitiokia.   </div><ul class='tnav'>
<li><a href='index.htm'>Mahendo</a></li>
<li><a href='ACT11.htm'>&lt;</a></li>
<li><a href='ACT.htm'>12</a></li>
<li><a href='ACT13.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V4">12:4</a>
<span class="xo">12:4 </span><span class="xt">4:3</span></p>
<p class="x" id="FN2"><span class="notemark"></span><a class="notebackref" href="#V5">12:5</a>
<span class="xo">12:5 </span><span class="xt">Jako 5:16</span></p>
<p class="x" id="FN3"><span class="notemark"></span><a class="notebackref" href="#V7">12:7</a>
<span class="xo">12:7-10 </span><span class="xt">5:19</span></p>
<p class="x" id="FN4"><span class="notemark"></span><a class="notebackref" href="#V12">12:12</a>
<span class="xo">12:12 </span><span class="xt">Johana Mariko 12:25; 13:13; 15:37; Akol 4:10</span></p>
<p class="x" id="FN5"><span class="notemark"></span><a class="notebackref" href="#V18">12:18</a>
<span class="xo">12:18-19 </span><span class="xt">5:22-24</span></p>
<p class="x" id="FN6"><span class="notemark"></span><a class="notebackref" href="#V22">12:22</a>
<span class="xo">12:22 </span><span class="xt">Izik 28:2</span></p>
<p class="x" id="FN7"><span class="notemark"></span><a class="notebackref" href="#V24">12:24</a>
<span class="xo">12:24 </span><span class="xt">2:41</span></p>
<p class="x" id="FN8"><span class="notemark"></span><a class="notebackref" href="#V25">12:25</a>
<span class="xo">12:25 </span><span class="xt">11:29-30</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Luka 12</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Luka</a></li>
<li><a href='LUK11.htm'>&lt;</a></li>
<li><a href='LUK.htm'>12</a></li>
<li><a href='LUK13.htm'>&gt;</a></li>
</ul>
<div class="main">
 
<div class='chapterlabel' id="V0"> 12</div><div class='s'>Ts'ats'u ya Mafarisayo </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">12:1 Math' 16:6; Mar 8:15</span></a>Vikara wakathi uwo maalifu na maalifu ga at'u gadzazana hatha vikikala manakwalana-kwalana kamare. Bai Jesu akikwatya kunena na o anafundzie kwandza akiamba, “Dzimanyirireni na yo ts'ats'u ya Mafarisayo ambayo ni ko kudzihendya kwao.   <span class="verse" id="V2">2&#160;</span><a href="#FN2" class="notemark"><span class="popup">12:2 8:17; Mar 4:22</span></a>Kila kit'u kidzichobiningizwa kindagunulwa, na kila kit'u kidzichofitswa kindaonewa.   <span class="verse" id="V3">3&#160;</span>Kwa vizho bai gago murigonena kizani, gandasikirwa mulangazani, na zo njama murizonena kahi za nyumba zidzizofungwa miryango, zindatangazwa zhomu zhenye.”<a href="#FN3" class="notemark">*<span class="popup">12:3 Haha go maneno genye ga Kiyunani ganaamba, ‘zindatangazwa dzulu za madari.’ Ayahudi were makakeresi dzulu za nyumba zao makasumurira.</span></a>   </div><div class='s'>Jesu anaafundisha anafundzie mamwagohe Mulungu h'akeye </div> <div class='r'>Math'ayo 10:28-31  </div><div class='p'> <span class="verse" id="V4">4&#160;</span>“Namwambira asenangu, musogohe ao malagao mwiri, na bada ya kuhenda gago, k'amadima kumuhenda vingine.   <span class="verse" id="V5">5&#160;</span><a href="#FN4" class="notemark"><span class="popup">12:5 Aebu 10:31</span></a>Ela bai nindamwanyesa iye ariye ni mumwagohe: Ninwi mwagoheni iye ambaye bada ya kuwalaga wo mwiri ana wadimi wa kuuhala na akautsuha Jehanamu. Ee, namwambira kamare, mwagoheni iye!   </div><div class='p'> <span class="verse" id="V6">6&#160;</span>“Vidze samba utsongo utsano unaguzwa rahisi renye,<a href="#FN5" class="notemark">†<span class="popup">12:6 Haha go maneno genye ga Kiyunani ganaamba, ‘unaguzwa mapeni mairi.’</span></a> kidza ko k'ahana hatha kamwenga kariko Mulungu anadima kukasahau.   <span class="verse" id="V7">7&#160;</span><a href="#FN6" class="notemark"><span class="popup">12:7 21:18</span></a>H'aya zho mbai, hatha zo nyere zenu kidza Mulungu anazimanya isabuye. Kwa vizho bai musogohe bule, mana ninwi muna th'amani kukira iho ra utsongo!”   </div><div class='s'>Kumukubali na kumukana Jesu </div> <div class='r'>Math'ayo 10:32-33; 12:32; 10:19-20  </div><div class='p'> <span class="verse" id="V8">8&#160;</span>Jesu akienderera kunena na akiamba, “Namwambira kamare, kila mut'u andiyenikubali mbere za at'u, iye Mwana wa Mudamu naye andamukubali mbere za malaika a Mulungu.   <span class="verse" id="V9">9&#160;</span><a href="#FN7" class="notemark"><span class="popup">12:9 9:26; Mar 8:38</span></a>Ela kila mut'u andiyenikahala mbere za at'u, iye naye andakahalwa mbere za malaika a Mulungu.   <span class="verse" id="V10">10&#160;</span>Na kila mut'u andiyenena rorosi kinyume cha ye Mwana wa Mudamu, andasamehewa, ela mut'u yoyosi andiyenena kufuru dzulu za Roho Mweri, k'andasamehewa bule.   <span class="verse" id="V11">11&#160;</span><a href="#FN8" class="notemark"><span class="popup">12:11-12 21:14-15; Math' 10:19-20; Mar 13:11</span></a>Mukihirikwa masinagogini kwendashithakiwa, hedu mukihirikwa mbere za athawali na maluwali, be hatha musihende wasiwasi wa kuamba mundadzigidzyani hedu mundanenani,   <span class="verse" id="V12">12&#160;</span>kwa kukala ye Roho Mweri andamufundisha saa iyo-iyo gago muv̱iryago kunena.”   </div><div class='s'>Fumbo ra shaha muzuzu </div> <div class='p'> <span class="verse" id="V13">13&#160;</span>Bai hachambola mut'u mumo kundini akimwamba Jesu, “Mwalimu, mwambire ndugu yangu anigazhire wo ufwa nami!”   <span class="verse" id="V14">14&#160;</span>Jesu akimudzigidzya akimwamba, “Musena, h'aya ni h'ani ariyenihendya mulamuli hedu mugazhi wenu wa ufwa?”   <span class="verse" id="V15">15&#160;</span><a href="#FN9" class="notemark"><span class="popup">12:15 1 T'imo 6:9-10</span></a>Gonya akiambira osini akiamba, “Kalani matso, na mudzimanyirire na kila samupuli ya th'amaa ya kuhendza vit'u, kwa kukala wo uzima wa mut'u be k'aukahi za wo unji wa vit'u arizho nazho bule.”   </div><div class='p'> <span class="verse" id="V16">16&#160;</span>Gonya Jesu akiambozera fumbo riri, akiamba, “Kwereko thajiri mumwenga ariye mundawe wazhalat'o sana.   <span class="verse" id="V17">17&#160;</span>K'uzhona akidziuza kimoyo-moyo na kuamba, ‘Vino be hatha ndahendadze mut'u mino? Mana be sina hat'u ha kuika mavuno gangu gosi.’   <span class="verse" id="V18">18&#160;</span>Gonya akiamba, ‘Nindizhohenda ni vivi, nindazivomola ziryahu ts'aga zangu na niake nyingine bomu zaidhi na bai nindawika wo mutsere wangu wosi na zho vit'u zhangu mumo.’   <span class="verse" id="V19">19&#160;</span><a href="#FN10" class="notemark"><span class="popup">12:19-20 Zabu 49:20</span></a>Nikigonya vizho, h'aya nidziambe, ‘Mut'u uwe be una maut'u manji madzo-madzo gandigokuhala miaka minji kugoma, vikara thuwa kuhurira urye, unwe na ufwahirwe.’   </div><div class='p'> <span class="verse" id="V20">20&#160;</span>“Ela Mulungu akimwamba, ‘Ii muzuzu we! Usiku wa rero be rohoro, rindamalwa, h'aya zho vit'uzho urizho udzadziikira vindakala zha h'ani?’ ”   <span class="verse" id="V21">21&#160;</span>Bai Jesu akimarigiza na kuamba, “H'aya, vivi be ndizho vindizhokala kwa mut'u yoyosi adziikiraye vit'u kuno ko si shaha kahi za maut'u ga Mulungu.”   </div><div class='s'>Musihende wasiwasi </div> <div class='r'>Math'ayo 6:25-34  </div><div class='p'> <span class="verse" id="V22">22&#160;</span><a href="#FN11" class="notemark"><span class="popup">12:22-32 11:3</span></a>Gonya Jesu akiambira o anafundzie akiamba, “Kwa ut'u uwo wenye bai, ninamwambira kukala, musihende wasiwasi dzulu za maisha genu, na miri yenu, kala mundaryani, hedu mundavalani.   <span class="verse" id="V23">23&#160;</span>Mana uzima udzakira chakurya, na mwiri nawo udzakira nguwo.   <span class="verse" id="V24">24&#160;</span><a href="#FN12" class="notemark"><span class="popup">12:24 Zabu 147:9</span></a>Hedu lolani go makunguru. K'agarima na k'agavuna, k'agana hat'u ha kuika vit'u, hedu hatha ts'aga, ela Mulungu anagarisa. Nanwi, samba muna kima k'ana nyinji hatha kukira wo unyama!   <span class="verse" id="V25">25&#160;</span>Ni h'ani kahi zenu adimaye kuhenda wasiwasi hatha akangeza ngaa saa kahi za maishage?   <span class="verse" id="V26">26&#160;</span>Bai ikikala ut'u uthithe wenye dza uu k'amudima kuuhenda, kwanoni muhende wasiwasi na go mangine?   </div><div class='p'> <span class="verse" id="V27">27&#160;</span><a href="#FN13" class="notemark"><span class="popup">12:27 1 Athaw 10</span></a>“Hedu lolani zho maluwa gamerazho, k'agahenda kazi, hedu hatha kudzifumira nguwo. Ela namwambira kamare, hatha Selemani na ushahawe wosi, be k'avwaliret'o dza gago maluwa.   <span class="verse" id="V28">28&#160;</span><a href="#FN14" class="notemark"><span class="popup">12:28 Math' 14:31</span></a>H'enwi at'u a kuluhiro thithe nwi! Kala Mulungu anadima kuzipamba zo nyasi za vuweni ambazo rero zi haha na machero zinatsufwa mohoni zishe, h'e seze nwi. Samba Mulungu andamuvika zaidhi?   <span class="verse" id="V29">29&#160;</span>Bai musithapethape kumala mundaryani hedu mundanwani, musihende wasiwasi dzulu za maut'u gago.   <span class="verse" id="V30">30&#160;</span>Mana gago gosi ndo at'u a urumwengu mamalago, naye Babiyenu anamanya kukala maut'u gago munagamala.   <span class="verse" id="V31">31&#160;</span>Ela umaleni wo uthawaliwe kwandza, na zho vingine mundangezezwa.”   </div><div class='s'>Jesu anafundisha dzulu za kuika ushaha mulunguni </div> <div class='r'>Math'ayo 6:19-21  </div><div class='p'> <span class="verse" id="V32">32&#160;</span><a href="#FN15" class="notemark"><span class="popup">12:32 Isa 41:14; Luk 22:29</span></a>“Musogohe ninwi badhi thithe, kwa kukala Babiyenu adzaona ni vidzo kumup'a wo uthawali.   <span class="verse" id="V33">33&#160;</span><a href="#FN16" class="notemark"><span class="popup">12:33 Math' 6:19, 20; Luk 11:41; 18:22; Mahe 2:45; 4:34-37; Akol 3:1-2</span></a>Kwa vizho bai guzani zho vit'u murizho nazho, na zo p'esa muap'e akiya. Nanwi kwa kuhenda vizho, mundakala mudzadziikira akiba wo ushaha wenu ko mulunguni ambako be k'aundagoma, mana k'akuna mwivi adimaye kuusongerera hehi, na k'akuna p'oho madimao kudzawanonga.   <span class="verse" id="V34">34&#160;</span>Mana haho hariho zo akiba zenu be ndo handihokala yo mioyo yenu.”   </div><div class='s'>Ahumiki adzo na ai </div> <div class='r'>Math'ayo 24:45-51  </div><div class='p'> <span class="verse" id="V35">35&#160;</span><a href="#FN17" class="notemark"><span class="popup">12:35-36 Math' 25:1</span></a>Jesu akienderera kunena na akiamba, “Dzifungeni nguwo, na mukale thayari-thayari, kuno mataa genu ganaaka.   <span class="verse" id="V36">36&#160;</span><a href="#FN18" class="notemark"><span class="popup">12:36 Ugun 3:20</span></a>Kalani here at'u mario manamuthariza bwana wao auye kula harusini, ili andihouya na kubisha, mamuvugulire kare.   <span class="verse" id="V37">37&#160;</span>Bai baha ao ahumiki ambao ye bwana andakudzaathekeza mathayari-thayari. Namwambira ujeri, iye andavwala nguwo za kazi na aahumikire. Iye andaambira makeresi na aambozeze chakurya.   <span class="verse" id="V38">38&#160;</span>Kidza baha ao ahumiki ambao ye bwana wao hatha adzaho usiku wa manane hedu jogolo ra kwandza andakudzaathekeza mathayari-thayari.   <span class="verse" id="V39">39&#160;</span><a href="#FN19" class="notemark"><span class="popup">12:39 Math' 24:43</span></a>Ela bai manyani vivi, kalaho mwenye nyumba anadima kumanya zo saa andizokudzirira mwivi, be k'angakubalire nyumbaye ibandwe bule, angachesa matso kuirinda.   <span class="verse" id="V40">40&#160;</span><a href="#FN20" class="notemark"><span class="popup">12:40 Math' 24:42</span></a>Bai ninwi nanwi dziikeni thayari wakathi wosi, kwani Mwana wa Mudamu andakudza wakathi musiwoudhania.”   <span class="verse" id="V41">41&#160;</span>Kusikira vizho P'et'ero akimuza akimwamba, “Bwana, fuambe rino fumbo unarambira siswi kare, hedu unarambira at'u osini!”   <span class="verse" id="V42">42&#160;</span><a href="#FN21" class="notemark"><span class="popup">12:42-44 19:17-19</span></a>Ye Bwana akidzigidzya akiamba, “Muhumiki mwaminifu na mulachu ni yuyahu ariye akirichirwa ahumiki andziye ni bwanawe aatsundze na kuap'a chakurya here vimalikanazho, andahenda vizho.   <span class="verse" id="V43">43&#160;</span>Bai baha iye muhumiki iye ariye bwanawe, andakudzamuthekeza anahenda vizho.   <span class="verse" id="V44">44&#160;</span>Namwambira ujeri, andamuhala na amuhendye akale muimirizi wa zho vit'u zhosi arizho nazho.   <span class="verse" id="V45">45&#160;</span>Ela ye muhumiki akiamba kimoyo-moyo, ‘Naona ye bwana wangu k'andauya vikara,’ bai akwache kuapiga o ahumiki andziye ache kwa alume, na athuwe kurya na kunwa na kurea.   <span class="verse" id="V46">46&#160;</span>Bai ye bwana wa muhumiki yuyu andauya siku asiyodhania na saa asiyoimanya. Naye afikaho andakudzamuhala na amutose visiku-visiku na amwike hamwenga na at'u masiokuluhirika.   <span class="verse" id="V47">47&#160;</span><a href="#FN22" class="notemark"><span class="popup">12:47 Jako 4:17</span></a>Muhumiki ambaye anamanya amalazho ye bwanawe, ela ko k'adzithayarisha hedu kuhenda zho ahendzazho ye mubomuwe, be muhumiki iye andapigwa ut'u wa kwangalaza.   <span class="verse" id="V48">48&#160;</span>Ela muhumiki ariye k'amanya kala ye bwanawe anahendzani, kidza ahende maut'u garigo ganav̱irya apigwe, bai muhumiki iye k'andapigwa zhomu. Kila mut'u ariyegerwa vinji, andaiswa vinji, kidza iye ariyeikirwa amana vit'u vinji, bai mut'u iye andamalwa vinji zaidhi.”   </div><div class='s'>Jesu anaamba k'adzire arehe dheri </div> <div class='r'>Math'ayo 10:34-36  </div><div class='p'> <span class="verse" id="V49">49&#160;</span>Jesu akiamba, “Mut'u mimi nakudzaigwiza moho ii dhunia, nami naaza ukale hatha ni gwuu kare!   <span class="verse" id="V50">50&#160;</span><a href="#FN23" class="notemark"><span class="popup">12:50 Mar 10:38</span></a>Ela bai nina ubat'izo uriwo niniukirire, yani kifwa, nami be nabudzyika muhaka kit'u kiki kindihomarigizika!   <span class="verse" id="V51">51&#160;</span><a href="#FN24" class="notemark"><span class="popup">12:51 2:14</span></a>Nwi enye munaona nakudza nirehe dheri hano dhuniani? Hatha! Sidzire nirehe dheri, ela namwambira nakudza nihende at'u magazhane.   <span class="verse" id="V52">52&#160;</span><a href="#FN25" class="notemark"><span class="popup">12:52-53 14:26; 21:16; Math' 24:10; Mar 13:12</span></a>Kwani kula vivi vikara na kuenderera at'u atsano a nyumba mwenga mandagazhana. Ahahu mandakira kumwenga na o airi mandakira upande wao.   <span class="verse" id="V53">53&#160;</span><a href="#FN26" class="notemark"><span class="popup">12:53 Mik 7:6</span></a>Bimut'u andathengana na mwanawe wa kilume, ye mwana wa kilume naye andathengana na babaye. Mimut'u andathengana na mwanawe wa kiche na ye mwanangwa wa kiche andathengana na mameye. Mizhala andathengana na mukaza mwanawe, na ye mukaza mwana wa mut'u andathengana na mizhalaye.”   </div><div class='s'>Kumanya makathi </div> <div class='r'>Math'ayo 16:2-3; 5:25-26  </div><div class='p'> <span class="verse" id="V54">54&#160;</span>Jesu akinena na ro kundi ra at'u akiamba, “Ninwi mukiona ingu ridzagit'ana ko mutserero wa dzuwa nikuamba, ‘Indanya’ na ikanya jeri.   <span class="verse" id="V55">55&#160;</span>H'aya, na p'eho ya mwakani ipigaho, ninwi nikuamba, ‘Kundahenda kazikazi,’ na vikakala vizho jeri.   <span class="verse" id="V56">56&#160;</span>At'u a kudzihendya nwi! Munamanya kulola mulunguni na ts'i na mukamanya kundahendeka ut'u wani. Ela mbona miv̱ano ya makathi hurigo k'amumanya kuilola?   </div><div class='p'> <span class="verse" id="V57">57&#160;</span>“Kwanoni k'amulola nwi enye mukamanya ririro karakara kuhenda?   <span class="verse" id="V58">58&#160;</span>Mut'u akikala anakuhirika kotini, jeza here wadimazho upatane naye mo ngirani. Kala k'undahenda vizho, iye andakuv̱urura muhaka kwa jaji, jaji akulazhe kwa shikari, na shikari akutsuhe jela.   <span class="verse" id="V59">59&#160;</span>Nami nakwambira k'undambola uwe muhaka ugonye kuriha p'esa zosi.”   </div><ul class='tnav'>
<li><a href='index.htm'>Luka</a></li>
<li><a href='LUK11.htm'>&lt;</a></li>
<li><a href='LUK.htm'>12</a></li>
<li><a href='LUK13.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">12:1</a>
<span class="xo">12:1 </span><span class="xt">Math' 16:6; Mar 8:15</span></p>
<p class="x" id="FN2"><span class="notemark"></span><a class="notebackref" href="#V2">12:2</a>
<span class="xo">12:2 </span><span class="xt">8:17; Mar 4:22</span></p>
<p class="f" id="FN3"><span class="notemark">*</span><a class="notebackref" href="#V3">12:3</a>
<span class="fr">12:3 </span><span class="ft">Haha go maneno genye ga Kiyunani ganaamba, ‘zindatangazwa dzulu za madari.’ Ayahudi were makakeresi dzulu za nyumba zao makasumurira.</span></p>
<p class="x" id="FN4"><span class="notemark"></span><a class="notebackref" href="#V5">12:5</a>
<span class="xo">12:5 </span><span class="xt">Aebu 10:31</span></p>
<p class="f" id="FN5"><span class="notemark">†</span><a class="notebackref" href="#V6">12:6</a>
<span class="fr">12:6 </span><span class="ft">Haha go maneno genye ga Kiyunani ganaamba, ‘unaguzwa mapeni mairi.’</span></p>
<p class="x" id="FN6"><span class="notemark"></span><a class="notebackref" href="#V7">12:7</a>
<span class="xo">12:7 </span><span class="xt">21:18</span></p>
<p class="x" id="FN7"><span class="notemark"></span><a class="notebackref" href="#V9">12:9</a>
<span class="xo">12:9 </span><span class="xt">9:26; Mar 8:38</span></p>
<p class="x" id="FN8"><span class="notemark"></span><a class="notebackref" href="#V11">12:11</a>
<span class="xo">12:11-12 </span><span class="xt">21:14-15; Math' 10:19-20; Mar 13:11</span></p>
<p class="x" id="FN9"><span class="notemark"></span><a class="notebackref" href="#V15">12:15</a>
<span class="xo">12:15 </span><span class="xt">1 T'imo 6:9-10</span></p>
<p class="x" id="FN10"><span class="notemark"></span><a class="notebackref" href="#V19">12:19</a>
<span class="xo">12:19-20 </span><span class="xt">Zabu 49:20</span></p>
<p class="x" id="FN11"><span class="notemark"></span><a class="notebackref" href="#V22">12:22</a>
<span class="xo">12:22-32 </span><span class="xt">11:3</span></p>
<p class="x" id="FN12"><span class="notemark"></span><a class="notebackref" href="#V24">12:24</a>
<span class="xo">12:24 </span><span class="xt">Zabu 147:9</span></p>
<p class="x" id="FN13"><span class="notemark"></span><a class="notebackref" href="#V27">12:27</a>
<span class="xo">12:27 </span><span class="xt">1 Athaw 10</span></p>
<p class="x" id="FN14"><span class="notemark"></span><a class="notebackref" href="#V28">12:28</a>
<span class="xo">12:28 </span><span class="xt">Math' 14:31</span></p>
<p class="x" id="FN15"><span class="notemark"></span><a class="notebackref" href="#V32">12:32</a>
<span class="xo">12:32 </span><span class="xt">Isa 41:14; Luk 22:29</span></p>
<p class="x" id="FN16"><span class="notemark"></span><a class="notebackref" href="#V33">12:33</a>
<span class="xo">12:33 </span><span class="xt">Math' 6:19, 20; Luk 11:41; 18:22; Mahe 2:45; 4:34-37; Akol 3:1-2</span></p>
<p class="x" id="FN17"><span class="notemark"></span><a class="notebackref" href="#V35">12:35</a>
<span class="xo">12:35-36 </span><span class="xt">Math' 25:1</span></p>
<p class="x" id="FN18"><span class="notemark"></span><a class="notebackref" href="#V36">12:36</a>
<span class="xo">12:36 </span><span class="xt">Ugun 3:20</span></p>
<p class="x" id="FN19"><span class="notemark"></span><a class="notebackref" href="#V39">12:39</a>
<span class="xo">12:39 </span><span class="xt">Math' 24:43</span></p>
<p class="x" id="FN20"><span class="notemark"></span><a class="notebackref" href="#V40">12:40</a>
<span class="xo">12:40 </span><span class="xt">Math' 24:42</span></p>
<p class="x" id="FN21"><span class="notemark"></span><a class="notebackref" href="#V42">12:42</a>
<span class="xo">12:42-44 </span><span class="xt">19:17-19</span></p>
<p class="x" id="FN22"><span class="notemark"></span><a class="notebackref" href="#V47">12:47</a>
<span class="xo">12:47 </span><span class="xt">Jako 4:17</span></p>
<p class="x" id="FN23"><span class="notemark"></span><a class="notebackref" href="#V50">12:50</a>
<span class="xo">12:50 </span><span class="xt">Mar 10:38</span></p>
<p class="x" id="FN24"><span class="notemark"></span><a class="notebackref" href="#V51">12:51</a>
<span class="xo">12:51 </span><span class="xt">2:14</span></p>
<p class="x" id="FN25"><span class="notemark"></span><a class="notebackref" href="#V52">12:52</a>
<span class="xo">12:52-53 </span><span class="xt">14:26; 21:16; Math' 24:10; Mar 13:12</span></p>
<p class="x" id="FN26"><span class="notemark"></span><a class="notebackref" href="#V53">12:53</a>
<span class="xo">12:53 </span><span class="xt">Mik 7:6</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

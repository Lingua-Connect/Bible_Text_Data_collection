<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Mariko 10</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Mariko</a></li>
<li><a href='MRK09.htm'>&lt;</a></li>
<li><a href='MRK.htm'>10</a></li>
<li><a href='MRK11.htm'>&gt;</a></li>
</ul>
<div class="main">
 
<div class='chapterlabel' id="V0"> 10</div><div class='s'>Jesu anaeleza dzulu za mut'u kumuricha muchewe </div> <div class='r'>Math'ayo 19:1-12; Luka 16:18  </div><div class='p'> <span class="verse" id="V1">1&#160;</span><a href="#FN1" class="notemark"><span class="popup">10:1 Luk 9:51</span></a>Gonya Jesu akiuka kuko achenda jimbo ra Judea, na kuvuka muho wa Jorodani. Makundi-makundi ga at'u gakidza ho arihokala. Naye akiafundisha here garizhokala mazowerage.   </div><div class='p'> <span class="verse" id="V2">2&#160;</span>Bai Mafarisayo makimwenderera makamujeze, makimuza, “Vidze ni karakara mut'u kumuricha muchewe?”   <span class="verse" id="V3">3&#160;</span><a href="#FN2" class="notemark"><span class="popup">10:3-4 Kumbu 24:1, 3; Math' 5:31</span></a>Jesu akiadzigidzya akiamba, “Kwani Musa wamulagizadze?”   <span class="verse" id="V4">4&#160;</span>Makiamba, “Musa walazha ruhusa mut'u aore cheti cha kurichana gonya umuriche.”   <span class="verse" id="V5">5&#160;</span>Jesu akiamba, “Musa wamuorera malagizo gaga kwa kukala mu at'u a singo nyomu.   <span class="verse" id="V6">6&#160;</span><a href="#FN3" class="notemark"><span class="popup">10:6 Mwan 1:27; 5:2</span></a>Ela hangu chaho cha kuumbwa urumwengu, ‘Mulungu waaumba muche na mulume.’   <span class="verse" id="V7">7&#160;</span><a href="#FN4" class="notemark"><span class="popup">10:7 Mwan 2:24</span></a>Kwa ut'u uu mut'u andamuricha babaye na mameye agwirane na muchewe,   <span class="verse" id="V8">8&#160;</span>na ao airi mandakala mwiri mumwenga. Bai madzauya si airi kaheri, ni mwiri mumwenga.   <span class="verse" id="V9">9&#160;</span>Kwa vizho adzichokigwizanya Mulungu, mudamu asikitose bule.”   </div><div class='p'> <span class="verse" id="V10">10&#160;</span>Badaye marihongira nyumbani kaheri, o anafundzie mamuza Jesu dzulu za ut'u uu kaheri.   <span class="verse" id="V11">11&#160;</span><a href="#FN5" class="notemark"><span class="popup">10:11-12 Math' 5:32; Luk 16:18; 1 Akor 7:10-11</span></a>Jesu akiambira, “Mut'u amurichaye muchewe na kuhala muche mungine nikukala anazinga.   <span class="verse" id="V12">12&#160;</span>Na muche amurichaye mulumewe na kuhalwa ni mulume mungine nikukala anazinga.”   </div><div class='s'>Jesu anahasa ahoho athithe </div> <div class='r'>Math'ayo 19:13-15; Luka 18:15-17  </div><div class='p'> <span class="verse" id="V13">13&#160;</span>Gonya at'u mere manamurehera Jesu ahoho athithe aagut'e, ela o anafundzi makiadumulira o at'u.   <span class="verse" id="V14">14&#160;</span>Jesu arihoona viryahu, akitsukirwa akiamba, “Aricheni ahoho athithe madze kwangu, musiakahaze bule, kwani uthawali wa Mulungu ni wa at'u dza vizho aa.   <span class="verse" id="V15">15&#160;</span><a href="#FN6" class="notemark"><span class="popup">10:15 Math' 18:3</span></a>Namwambira ujeri wenye, mut'u ariye k'andauhokera uthawali wa Mulungu dza here muhoho muthithe, k'andawangira ng'o.”   <span class="verse" id="V16">16&#160;</span>Gonya Jesu akiahala o ahoho akianula, akiaikira mikonoye akiahasa.   </div><div class='s'>Jesu ananena na mwanamulume thajiri </div> <div class='r'>Math'ayo 19:16-30; Luka 18:18-30  </div><div class='p'> <span class="verse" id="V17">17&#160;</span>Badaye Jesu arihouka kwenda mo ngirani, mut'u mumwenga akidza malo, akimupigira mavindi akimuza akiamba, “Mwalimu mudzo, nihendedze hatha nipate uzima wa kare na kare?”   </div><div class='p'> <span class="verse" id="V18">18&#160;</span>Jesu akimwamba, “Kwanoni unaniha mudzo? K'akuna mudzo, asihokala Mulungu h'akeye.   <span class="verse" id="V19">19&#160;</span><a href="#FN7" class="notemark"><span class="popup">10:19 Kumbo 20:12-16; Kumbu 5:16-20; 24:14</span></a>Uwe unamanya malagizo ga Mulungu: Usalage, usizinge, usiiye, usimboze ushahidhi wa ulongo, usikenge, aishimu babayo na mameyo.”   </div><div class='p'> <span class="verse" id="V20">20&#160;</span>Ye mut'u kusikira vivi akiamba, “Mwalimu, gaga gosi nagagwira hangu nichere muhoho.”   </div><div class='p'> <span class="verse" id="V21">21&#160;</span><a href="#FN8" class="notemark"><span class="popup">10:21 Math' 19:21</span></a>Jesu akimulola kwa mahendzo, gonya akimwamba, “Udzahungukirwa ni kit'u kimwenga nacho ni kiki. Enda ukaguze kila kit'u uricho nacho, gonya zo p'esa uap'e akiya, nawe undakala na akiba ko mulunguni. Ukigonya kuhenda vizho ndzo unithuwe.”   <span class="verse" id="V22">22&#160;</span><a href="#FN9" class="notemark"><span class="popup">10:22 Zabu 62:10</span></a>Ye mut'u kudzasikira vizho, uso gii, akihauka k'ana raha mana were ana mali nyinji zhomu.   </div><div class='p'> <span class="verse" id="V23">23&#160;</span>Jesu akitsuha matso kuno na kuno, akiambira o anafundzie, “Vindakala vikomu kwa mashaha kwangira uthawali wa Mulungu.”   </div><div class='p'> <span class="verse" id="V24">24&#160;</span>O anafundzi makingalala zhomu marihosikira maneno gago. Jesu akienderera kuamba, “Anangu ni vikomu zhomu kwa ao makuluhirao ushaha<a href="#FN10" class="notemark">*<span class="popup">10:24 Maoro mangine k'agana kaka kafungu kaambako, ‘kwa ao makuluhirao ushaha.’</span></a> kwangira kahi za uthawali wa Mulungu.   <span class="verse" id="V25">25&#160;</span>Ni rahisi ngamira kukira kahi za t'undu ya shindano, kuriko shaha kwangira kahi za uthawali wa Mulungu.”   </div><div class='p'> <span class="verse" id="V26">26&#160;</span>Kusikira vizho, o anafundzi makingalala zhomu, makimwamba, “Hatha ni h'ani adimaye kuokoka be zho?”   <span class="verse" id="V27">27&#160;</span><a href="#FN11" class="notemark"><span class="popup">10:27 Math' 19:26</span></a>Jesu akialola gonya akiamba, “Kwa nguvu za mudamu k'azhadimikika, ela si kwa Mulungu bule, mana kwa Mulungu kila kit'u kinadimikika.”   <span class="verse" id="V28">28&#160;</span>Ndo P'et'ero akimwamba Jesu, “Lola, fwaricha zhosi fukikuthuwa uwe.”   <span class="verse" id="V29">29&#160;</span><a href="#FN12" class="notemark"><span class="popup">10:29-30 Math' 10:37</span></a>Jesu akiamba, “Namwambira ujeri, k'akuna mut'u ariyericha nyumbaye, nduguze, babaye, mameye, anae hedu minda kwa ut'u wangu mimi na kwa ut'u wa Uv̱oro Udzo,   <span class="verse" id="V30">30&#160;</span>ariye k'andarifwa kahi za wakathi uu kare. Andapata mara gana ya vit'uzhe zhosi: nyumba, ndugu, mameze, ana, minda hamwenga na mateso nago. Na kidza andapata uzima wa kare na kare kahi za urumwengu udzawo.   <span class="verse" id="V31">31&#160;</span><a href="#FN13" class="notemark"><span class="popup">10:31 Math' 19:30</span></a>Ela anji mario vivi ni a kwandza, mandakala a mwisho, na a mwisho, mandakala a kwandza.”   </div><div class='s'>Jesu anathala lwa hahu viryahu andizhofwa </div> <div class='r'>Math'ayo 20:17-19; Luka 18:31-34  </div><div class='p'> <span class="verse" id="V32">32&#160;</span><a href="#FN14" class="notemark"><span class="popup">10:32-34 8:31</span></a>Vikara makikala ma ngirani manenda Jerusalemu. Jesu were nde ariye mbere na o anafundzie makingalala, na ao at'u mariokala nyuma zao were mathele woga. Jesu akiavuha k'anda kaheri o anafundzi kumi na airi na akiathalira garyahu maut'u gandigomupata.   <span class="verse" id="V33">33&#160;</span>Akiamba, “Lolani, vivi hunenda Jerusalemu. Na kuko Mwana wa Mudamu andalazhwa kwa alombi abomu na alimu a Sheria. Ao mandamuhukumu kwalagwa na mamulazhe kwa at'u mario si Ayahudi.   <span class="verse" id="V34">34&#160;</span><a href="#FN15" class="notemark"><span class="popup">10:34 15:15-20</span></a>Mandamusholera mamutsuhire mahe, mamupige na mamwalage, ela bada ya siku t'ahu andafufuka.”   </div><div class='s'>Ana a Zebedayo manamuvoya Jesu kit'u </div> <div class='r'>Math'ayo 20:20-28  </div><div class='p'> <span class="verse" id="V35">35&#160;</span>Jakobu na Johana ana a Zebedayo makimwenderera Jesu, makimwamba, “Mwalimu, huna ut'u humalao uhuhendere.”   <span class="verse" id="V36">36&#160;</span>Jesu akiauza akiamba, “Munamala nimuhendereni?”   <span class="verse" id="V37">37&#160;</span>Makimwamba, “Hunamala haho kala udzire kahi za ngumayo, uhuruhusu mumwenga wehu akeresi mukonowo wa kurya na mungine akeresi mukonowo wa kumots'o.”   <span class="verse" id="V38">38&#160;</span><a href="#FN16" class="notemark"><span class="popup">10:38 Math' 26:39; Mar 14:36; Luk 12:50; 22:42; Joh 18:11</span></a>Jesu akiambira, “Ninwi be tha k'amukimanya bule cho mukivoyacho. Vidze cho kikombe ninwacho munadima kukinwa nwi?<a href="#FN17" class="notemark">†<span class="popup">10:38 Kikombe ni muv̱ano wa mateso, haha were Jesu anasumurira dzulu za mateso andigopata.</span></a> Hedu munadima kubat'izwa na wo ubat'izo nibat'izirwao?”   <span class="verse" id="V39">39&#160;</span><a href="#FN18" class="notemark"><span class="popup">10:39 Mahe 12:2</span></a>O ana a Zebedayo makiamba, “Ee hunadima.” Jesu akiambira, “Cho kikombe ninwacho nanwi mundakinwa, na wo ubat'izo nibat'izirwao nanwi mundabat'izwa na uwo.   <span class="verse" id="V40">40&#160;</span>Ela kukeresi mukono wangu wa kurya hedu mukono wa kumots'o, sina wadimi nazho bule. Kwani kuko Baba wakutengezera at'ue, na ao ndo mandiokala kuko.”   </div><div class='p'> <span class="verse" id="V41">41&#160;</span>K'uzhona aryahu anafundzi angine kumi marihosikira, makiatsukirirwa Jakobu na Johana.   <span class="verse" id="V42">42&#160;</span>Ela Jesu akiaiha, akiambira, “Munamanya kukala ao mav̱iryao kuathawala at'u mario si Ayahudi manahendza kuthawala at'u ao na ukali munji. Na aryahu abomu mario ts'ini zao nao, manahendza kuhumira wadimi wao wosi kuatumisha o at'u.   <span class="verse" id="V43">43&#160;</span><a href="#FN19" class="notemark"><span class="popup">10:43-44 9:35; Math' 23:11; Luk 9:48</span></a>Ela ninwi musikale vizho bule. Iye ahendzaye kukala mubomu be suthi akale muhumiki wenu.   <span class="verse" id="V44">44&#160;</span>Na kila ahendzaye kukala kitswa kahi zenu suthi akale mutumwa wa osi.   <span class="verse" id="V45">45&#160;</span><a href="#FN20" class="notemark"><span class="popup">10:45 Math' 20:28</span></a>Kwani Mwana wa Mudamu naye k'adzire ahumikirwe, ela wakudza ahumike na alazhe uzimawe aakombole at'u anji.”   </div><div class='s'>Jesu anahoza kipofu aifwaye Bat'imayo </div> <div class='r'>Math'ayo 20:29-34; Luka 18:35-43  </div><div class='p'> <span class="verse" id="V46">46&#160;</span>Badaye Jesu na anafundzie makwenda mudzi wa Jeriko. Bai arihokala anambola Jeriko na anafundzie hamwenga na kundi bomu ra at'u, haho k'anda-k'anda za ngira, were hakelesi kipofu mumwenga ariyekala kaziye ni kuvoya-voya. Kipofu yuyu were anaifwa Bat'imayo, yani mwana wa T'imayo.   <span class="verse" id="V47">47&#160;</span><a href="#FN21" class="notemark"><span class="popup">10:47-48 Math' 20:30-31</span></a>Arihosikira kukala ni Jesu wa Nazareth'i nde ariyekala anakira, wakwatya kuluta mumiro akiamba, “Jesu mwana wa Daudi, nionera mbazi!”   </div><div class='p'> <span class="verse" id="V48">48&#160;</span>Na at'u anji makimudumulira makimwamba anyamale, ela ye tha akikaza kuluta mumiro akiamba, “Mwana wa Daudi, nionera mbazi!”   <span class="verse" id="V49">49&#160;</span>Jesu akiima akiamba, “Hedu mwiheni hano.” Bai makimwiha ye kipofu makiamba, “Sikale moga uka, anakwiha.”   <span class="verse" id="V50">50&#160;</span>Akiritsuha ro ambare, akiuka haraka, akimwendera Jesu.   <span class="verse" id="V51">51&#160;</span>Jesu akimuza akiamba, “Vidze unamala nikuhendereni?” Ye kipofu akidzigidzya akiamba, “Bwana, namala nione!”   </div><div class='p'> <span class="verse" id="V52">52&#160;</span><a href="#FN22" class="notemark"><span class="popup">10:52 Math' 9:22</span></a>Jesu akimwamba, “Enda, kuluhiroro ridzakuhoza.” Na haho henye, akikwacha kuona na akimuthuwa Jesu mo ngirani.   </div><ul class='tnav'>
<li><a href='index.htm'>Mariko</a></li>
<li><a href='MRK09.htm'>&lt;</a></li>
<li><a href='MRK.htm'>10</a></li>
<li><a href='MRK11.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">10:1</a>
<span class="xo">10:1 </span><span class="xt">Luk 9:51</span></p>
<p class="x" id="FN2"><span class="notemark"></span><a class="notebackref" href="#V3">10:3</a>
<span class="xo">10:3-4 </span><span class="xt">Kumbu 24:1, 3; Math' 5:31</span></p>
<p class="x" id="FN3"><span class="notemark"></span><a class="notebackref" href="#V6">10:6</a>
<span class="xo">10:6 </span><span class="xt">Mwan 1:27; 5:2</span></p>
<p class="x" id="FN4"><span class="notemark"></span><a class="notebackref" href="#V7">10:7</a>
<span class="xo">10:7 </span><span class="xt">Mwan 2:24</span></p>
<p class="x" id="FN5"><span class="notemark"></span><a class="notebackref" href="#V11">10:11</a>
<span class="xo">10:11-12 </span><span class="xt">Math' 5:32; Luk 16:18; 1 Akor 7:10-11</span></p>
<p class="x" id="FN6"><span class="notemark"></span><a class="notebackref" href="#V15">10:15</a>
<span class="xo">10:15 </span><span class="xt">Math' 18:3</span></p>
<p class="x" id="FN7"><span class="notemark"></span><a class="notebackref" href="#V19">10:19</a>
<span class="xo">10:19 </span><span class="xt">Kumbo 20:12-16; Kumbu 5:16-20; 24:14</span></p>
<p class="x" id="FN8"><span class="notemark"></span><a class="notebackref" href="#V21">10:21</a>
<span class="xo">10:21 </span><span class="xt">Math' 19:21</span></p>
<p class="x" id="FN9"><span class="notemark"></span><a class="notebackref" href="#V22">10:22</a>
<span class="xo">10:22 </span><span class="xt">Zabu 62:10</span></p>
<p class="f" id="FN10"><span class="notemark">*</span><a class="notebackref" href="#V24">10:24</a>
<span class="fr">10:24 </span><span class="ft">Maoro mangine k'agana kaka kafungu kaambako, ‘kwa ao makuluhirao ushaha.’</span></p>
<p class="x" id="FN11"><span class="notemark"></span><a class="notebackref" href="#V27">10:27</a>
<span class="xo">10:27 </span><span class="xt">Math' 19:26</span></p>
<p class="x" id="FN12"><span class="notemark"></span><a class="notebackref" href="#V29">10:29</a>
<span class="xo">10:29-30 </span><span class="xt">Math' 10:37</span></p>
<p class="x" id="FN13"><span class="notemark"></span><a class="notebackref" href="#V31">10:31</a>
<span class="xo">10:31 </span><span class="xt">Math' 19:30</span></p>
<p class="x" id="FN14"><span class="notemark"></span><a class="notebackref" href="#V32">10:32</a>
<span class="xo">10:32-34 </span><span class="xt">8:31</span></p>
<p class="x" id="FN15"><span class="notemark"></span><a class="notebackref" href="#V34">10:34</a>
<span class="xo">10:34 </span><span class="xt">15:15-20</span></p>
<p class="x" id="FN16"><span class="notemark"></span><a class="notebackref" href="#V38">10:38</a>
<span class="xo">10:38 </span><span class="xt">Math' 26:39; Mar 14:36; Luk 12:50; 22:42; Joh 18:11</span></p>
<p class="f" id="FN17"><span class="notemark">†</span><a class="notebackref" href="#V38">10:38</a>
<span class="fr">10:38 </span><span class="ft">Kikombe ni muv̱ano wa mateso, haha were Jesu anasumurira dzulu za mateso andigopata.</span></p>
<p class="x" id="FN18"><span class="notemark"></span><a class="notebackref" href="#V39">10:39</a>
<span class="xo">10:39 </span><span class="xt">Mahe 12:2</span></p>
<p class="x" id="FN19"><span class="notemark"></span><a class="notebackref" href="#V43">10:43</a>
<span class="xo">10:43-44 </span><span class="xt">9:35; Math' 23:11; Luk 9:48</span></p>
<p class="x" id="FN20"><span class="notemark"></span><a class="notebackref" href="#V45">10:45</a>
<span class="xo">10:45 </span><span class="xt">Math' 20:28</span></p>
<p class="x" id="FN21"><span class="notemark"></span><a class="notebackref" href="#V47">10:47</a>
<span class="xo">10:47-48 </span><span class="xt">Math' 20:30-31</span></p>
<p class="x" id="FN22"><span class="notemark"></span><a class="notebackref" href="#V52">10:52</a>
<span class="xo">10:52 </span><span class="xt">Math' 9:22</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 1 Johana 4</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 Johana</a></li>
<li><a href='1JN03.htm'>&lt;</a></li>
<li><a href='1JN.htm'>4</a></li>
<li><a href='1JN05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>Mut'u adimazho kuamanya manabii a ulongo </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">4:1 2:18; Math' 7:15; 1 Ath'es 5:21</span></a>Asena, musiamini kila mut'u adziambaye kukala ana Roho wa Mulungu. Hat'u ha vizho, pimani kwandza mumanye chamba iye roho adziambaye anaye ni wa Mulungu jeri. Mana mumu dhuniani muna manabii anji a ulongo.   <span class="verse" id="V2">2&#160;</span><a href="#FN2" class="notemark"><span class="popup">4:2 Joh 1:14; Arum 10:9; 1 Akor 12:3</span></a>Vikara ngira ya kumanyisa kala iye roho ala kwa Mulungu hedu sozho ni ii: Kila nabii ariye anakiri kukala Jesu Masihi wakudza haha dhuniani here mudamu, analongozwa ni Roho wa Mulungu.   <span class="verse" id="V3">3&#160;</span><a href="#FN3" class="notemark"><span class="popup">4:3 2:18, 22</span></a>Ela nabii ambaye k'amukubali Jesu, analongozwa ni roho ambayo si ya Mulungu. Kwani roho ya samupuli iyo ni ya yuyahu mupingi wa Masihi. Mwasikira kukala roho mupingi wa Masihi indakudza, h'aya vivi be manyani kukala yakudza kare hatha i haha urumwenguni.   </div><div class='p'> <span class="verse" id="V4">4&#160;</span><a href="#FN4" class="notemark"><span class="popup">4:4 5:5</span></a>Ela ninwi anangu, mu a Mulungu, na mwagonya kuashinda kare aa manabii a ulongo. Mana iye ariye ndani yehu, ana nguvu kumushinda iye ariye dhuniani.   <span class="verse" id="V5">5&#160;</span><a href="#FN5" class="notemark"><span class="popup">4:5 Joh 3:31</span></a>Ao manabii a ulongo ni a haha dhuniani, kwa vizho gago manenago ni ga kidhunia ndo hatha ao at'u a dhuniani ni kuasirikiza.   <span class="verse" id="V6">6&#160;</span><a href="#FN6" class="notemark"><span class="popup">4:6 2:4; 3:1; Joh 8:47; 18:37</span></a>Ela siswi fu a Mulungu. Mut'u amumanyaye Mulungu ni kuhusirikiza, ela yuyahu asiyemumanya Mulungu k'ahusirikiza bule. Kwa ngira iyo funadima kumanya ni h'ani ariye na Roho wa jeri na ni h'ani ariye na roho ya ukengi.   </div><div class='s'>Kuhendzana kula kwa Mulungu </div> <div class='p'> <span class="verse" id="V7">7&#160;</span>Asena, siswi nifuhendzane, mana mahendzo gambola kwa Mulungu. Mut'u aahendzaye andziye ni mwana wa Mulungu na anamumanya Mulungu.   <span class="verse" id="V8">8&#160;</span><a href="#FN7" class="notemark"><span class="popup">4:8 4:16</span></a>Mut'u asiyehendza andziye, k'amumanya Mulungu, mana iye Mulungu nde mahendzo.   <span class="verse" id="V9">9&#160;</span><a href="#FN8" class="notemark"><span class="popup">4:9-10 Joh 3:16</span></a>Mulungu wafwanyesa kukala anafuhendza kwa kumuhuma Mwanawe wa h'akeye haha dhuniani, ili kukirira na iye fudime kuishi.   <span class="verse" id="V10">10&#160;</span><a href="#FN9" class="notemark"><span class="popup">4:10 2:2; 3:5; Arum 5:8, 10</span></a>Vikara vizho arizhohenda Mulungu, be ndo mahendzo jeri. Si kwamba siswi fwamuhendza Mulungu, hatha, iye Mulungu ndiye ariyefuhendza hatha akimuhuma Mwanawe adze akale sadaka ya kufuusiza dambi zehu.   <span class="verse" id="V11">11&#160;</span><a href="#FN10" class="notemark"><span class="popup">4:11 3:11; 4:21; Math' 5:44-45; 18:33; Joh 13:34; 2 Joh 5</span></a>Vikara asena, kwa kukala Mulungu wafuhendza namuna iyo, siswi naswi funav̱irya fuhendzane.   <span class="verse" id="V12">12&#160;</span><a href="#FN11" class="notemark"><span class="popup">4:12 2:5; 4:17; Joh 1:18</span></a>K'akuna mut'u ariyemona Mulungu, ela bai fukihendzana, Mulungu anaishi ndani zehu, na gago mahendzo ga kwakwe ganakamilika.   </div><div class='p'> <span class="verse" id="V13">13&#160;</span><a href="#FN12" class="notemark"><span class="popup">4:13 3:24</span></a>Naswi funamanya kukala funaishi ndani ya Mulungu, na iye naye anaishi ndani zehu, kwa kukala wahup'a Roho wa kwakwe.   <span class="verse" id="V14">14&#160;</span><a href="#FN13" class="notemark"><span class="popup">4:14 Joh 15:27</span></a>H'aya visithoshe, siswi funamanya kukala Mulungu wamuhuma Mwanawe adze awokole uu urumwengu. Sababu ya kunena vizho ni kwamba siswi fwamona na matso na ndosa funaambiriza at'u dzulu ya maut'u gago.   <span class="verse" id="V15">15&#160;</span><a href="#FN14" class="notemark"><span class="popup">4:15 2:23</span></a>Mut'u akubaliye kukala Jesu ni Mwana wa Mulungu, bai Mulungu a ndani ya mut'u iye, na iye naye a ndani ya Mulungu.   <span class="verse" id="V16">16&#160;</span><a href="#FN15" class="notemark"><span class="popup">4:16 4:8-10; Joh 15:5</span></a>Na kwa vizho funamanya na funakuluhira viryahu Mulungu afuhendzazho.  </div><div class='p'>Mulungu nde mahendzo, kwa vizho mut'u aishiye na mahendzo, anaishi ndani ya Mulungu, na Mulungu anaishi ndani ya kwakwe.   <span class="verse" id="V17">17&#160;</span><a href="#FN16" class="notemark"><span class="popup">4:17 2:28; 4:12</span></a>Bai Mulungu anagakamilisha gago mahendzo ga kwehu, ili uryahu wakathi wa hukumu fukale k'afuna wasiwasi, mana here Masihi arizho, siswi naswi fu here iye kahi za urumwengu uu.   <span class="verse" id="V18">18&#160;</span>Mut'u mwenye mahendzo dza gago, k'ana cha woga-woga, mana mahendzo ni kuwomboza wosi wo woga. Woga unarefwa ni wasiwasi wa “k'anji ndahukumiwa we.” Na mut'u mwenye woga ananyesa k'adzangwe kukamilika kahi za go mahendzo.   <span class="verse" id="V19">19&#160;</span>Bai sababu ya siswi kumuhendza Mulungu ni kwamba iye ndiye ariyeandza kufuhendza siswi.   </div><div class='p'> <span class="verse" id="V20">20&#160;</span><a href="#FN17" class="notemark"><span class="popup">4:20 2:9</span></a>Mut'u akiamba kukala anamuhendza Mulungu, na kuno adzamumena nduguye, mut'u iye ni mulongo kare. Mana kala nduguyo umonaye, k'umwendzi, udimadze kumuhendza Mulungu uriye k'umona?   <span class="verse" id="V21">21&#160;</span><a href="#FN18" class="notemark"><span class="popup">4:21 4:11; Math' 22:34-40</span></a>Iye Masihi mwenye wafup'a amuri ii kukala mut'u amuhendzaye Mulungu, k'ana budhi amuhendze nduguye.   </div><ul class='tnav'>
<li><a href='index.htm'>1 Johana</a></li>
<li><a href='1JN03.htm'>&lt;</a></li>
<li><a href='1JN.htm'>4</a></li>
<li><a href='1JN05.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">4:1</a>
<span class="xo">4:1 </span><span class="xt">2:18; Math' 7:15; 1 Ath'es 5:21</span></p>
<p class="x" id="FN2"><span class="notemark"></span><a class="notebackref" href="#V2">4:2</a>
<span class="xo">4:2 </span><span class="xt">Joh 1:14; Arum 10:9; 1 Akor 12:3</span></p>
<p class="x" id="FN3"><span class="notemark"></span><a class="notebackref" href="#V3">4:3</a>
<span class="xo">4:3 </span><span class="xt">2:18, 22</span></p>
<p class="x" id="FN4"><span class="notemark"></span><a class="notebackref" href="#V4">4:4</a>
<span class="xo">4:4 </span><span class="xt">5:5</span></p>
<p class="x" id="FN5"><span class="notemark"></span><a class="notebackref" href="#V5">4:5</a>
<span class="xo">4:5 </span><span class="xt">Joh 3:31</span></p>
<p class="x" id="FN6"><span class="notemark"></span><a class="notebackref" href="#V6">4:6</a>
<span class="xo">4:6 </span><span class="xt">2:4; 3:1; Joh 8:47; 18:37</span></p>
<p class="x" id="FN7"><span class="notemark"></span><a class="notebackref" href="#V8">4:8</a>
<span class="xo">4:8 </span><span class="xt">4:16</span></p>
<p class="x" id="FN8"><span class="notemark"></span><a class="notebackref" href="#V9">4:9</a>
<span class="xo">4:9-10 </span><span class="xt">Joh 3:16</span></p>
<p class="x" id="FN9"><span class="notemark"></span><a class="notebackref" href="#V10">4:10</a>
<span class="xo">4:10 </span><span class="xt">2:2; 3:5; Arum 5:8, 10</span></p>
<p class="x" id="FN10"><span class="notemark"></span><a class="notebackref" href="#V11">4:11</a>
<span class="xo">4:11 </span><span class="xt">3:11; 4:21; Math' 5:44-45; 18:33; Joh 13:34; 2 Joh 5</span></p>
<p class="x" id="FN11"><span class="notemark"></span><a class="notebackref" href="#V12">4:12</a>
<span class="xo">4:12 </span><span class="xt">2:5; 4:17; Joh 1:18</span></p>
<p class="x" id="FN12"><span class="notemark"></span><a class="notebackref" href="#V13">4:13</a>
<span class="xo">4:13 </span><span class="xt">3:24</span></p>
<p class="x" id="FN13"><span class="notemark"></span><a class="notebackref" href="#V14">4:14</a>
<span class="xo">4:14 </span><span class="xt">Joh 15:27</span></p>
<p class="x" id="FN14"><span class="notemark"></span><a class="notebackref" href="#V15">4:15</a>
<span class="xo">4:15 </span><span class="xt">2:23</span></p>
<p class="x" id="FN15"><span class="notemark"></span><a class="notebackref" href="#V16">4:16</a>
<span class="xo">4:16 </span><span class="xt">4:8-10; Joh 15:5</span></p>
<p class="x" id="FN16"><span class="notemark"></span><a class="notebackref" href="#V17">4:17</a>
<span class="xo">4:17 </span><span class="xt">2:28; 4:12</span></p>
<p class="x" id="FN17"><span class="notemark"></span><a class="notebackref" href="#V20">4:20</a>
<span class="xo">4:20 </span><span class="xt">2:9</span></p>
<p class="x" id="FN18"><span class="notemark"></span><a class="notebackref" href="#V21">4:21</a>
<span class="xo">4:21 </span><span class="xt">4:11; Math' 22:34-40</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

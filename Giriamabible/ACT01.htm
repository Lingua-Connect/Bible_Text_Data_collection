<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Mahendo 1</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Mahendo</a></li>
<li><a href='JHN21.htm'>&lt;</a></li>
<li><a href='ACT.htm'>1</a></li>
<li><a href='ACT02.htm'>&gt;</a></li>
</ul>
<div class="main">
 <div class='mt2'>Mahendo ga  </div><div class='mt'>AHUMWI  </div><div class='is'>Uthongodhyeri  </div><div class='ip'>Chuwo kiki chandhikwa ni mwanafundzi mumwenga wa Jesu ariyeifwa Luka. Luka yuyu nde yuyahu ariyendhika chuwo cha Uv̱oro Udzo kiifwacho LUKA. Kulengana na here zho chuwo kirizho, vinanyesa lwazu kukala chuwo kiki cha Mahendo ga Ahumwi ni chongezo cha kiryahu chuwo cha LUKA. Luka were ni dhakitari. Ukishoma chuwo cha Akolosai 4:14, undaona kukala P'aulo anamuhadza kwa dzina ra dhakitari.  </div><div class='is'>Umuhimu wa chuwo kiki  </div><div class='ip'>Chuwo kiki ni muhimu kwa kukala kinaendereza uwo Uv̱oro wa Luka uriwo kahi za kicho chuwo cha kwakwe cha kwandza. Kahi za Chuwo cha kwandza cha Luka, iye Luka wandhika garyahu arigohenda Jesu hangu arihoandza kaziye muhaka uryahu wakathi ariohalwa achenda dzulu mulunguni. Kahi za kino chuwo cha Mahendo ga Ahumwi cho kinasumurira gago garigothuwiriza, haswa sana-sana arigohenda P'aulo.  </div><div class='ip'>Pia chuwo kiki kinafwanyesa viryahu kanisa ra kwandza ririzhokala kahi za iryahu miaka 30 ya kwandza. Kiki chuwo kinaika musinji dzulu za viryahu kanisa rorosi riv̱iryazho kulongozwa. Kidza kinaika lwazu kamare kukala Umasihia were si wa Ayahudi h'akeye, ela ni wa kila mut'u, na pia k'akuna kit'u kidimacho kupinga Umasihia na kikafanikiwa.  </div><div class='iot'>Maut'u garigo mumu  </div><div class='io'>Kuhubiriwa kwa Uv̱oro Udzo kuko Jerusalemu 1:1–8:3  </div><div class='io'>Kufika kwa Uv̱oro Udzo kuko Judea na Samaria 8:4–12:25  </div><div class='io'>Charo cha kwandza cha P'aulo kwendahubiri 15:36–18:22  </div><div class='io'>Mukut'ano wa Jerusalemu 15:1-35  </div><div class='io'>Charo cha hiri cha P'aulo kwendahubiri 18:23–21:16  </div><div class='io'>Kugwirwa kwa P'aulo kuko Jerusalemu 21:17–23:22  </div><div class='io'>P'aulo anahirikwa Kaisaria 23:23–26:32  </div><div class='io'>P'aulo anahirikwa Rumi 27:1–28:31   
</div><div class='chapterlabel' id="V0"> 1</div><div class='s'>Jesu anenda mulunguni </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">1:1 Luk 1:1-4</span></a>Kwa muheshimiwa Th'eofilo. Kahi za kiryahu chuwo changu cha kwandza naora dzulu za go maut'u gosi arigogahenda Jesu na arigogafundisha hangu mwandzo,   <span class="verse" id="V2">2&#160;</span><a href="#FN2" class="notemark"><span class="popup">1:2-3 10:41; 13:31; 28:23; Luk 24:36-42, 46-51; 1 T'imo 3:16</span></a>muhaka arihohalwa achenda mulunguni. Naye kabila k'adzangwe kuhalwa kwenda mulunguni, waap'a malagizo kwa nguvu za Roho Mweri o ahumwie ariokala waatsagula.   <span class="verse" id="V3">3&#160;</span>Bai bada ya kufwakwe, wadzionyesa lwazu kwa at'u aa k'ana nyinji zenye, kwa muda wa siku mirongo mine kunyesa kukala wafufuka jeri. Naye lola waonewa ni o at'u ao na akinena nao dzulu za wo uthawali wa Mulungu.   <span class="verse" id="V4">4&#160;</span><a href="#FN3" class="notemark"><span class="popup">1:4-5 Luk 3:16; 24:49; Joh 14:16</span></a>Bai siku mwenga Jesu arihokala a hamwenga nao, waalagiza akiambira vivi, “At'u ninwi samboleni bule mumu Jerusalemu, ela kalani mumu mutharize yo zawadi ya Roho Mweri iriyolagwa ni ye Baba, ambayo mwaisikira nikiihadza-hadza.   <span class="verse" id="V5">5&#160;</span>Kwani Johana wabat'iza at'u kwa madzi, ela k'avindatoa bule ninwi mundabat'izwa kwa Roho Mweri.”   </div><div class='p'> <span class="verse" id="V6">6&#160;</span><a href="#FN4" class="notemark"><span class="popup">1:6 Luk 24:21</span></a>Vikara o ahumwi marihothunganana hamwenga na Jesu, mamuza makiamba, “Vidze Bwana, vino ndo undawudzya uthawali kwa Aiziraeli hedu?”   <span class="verse" id="V7">7&#160;</span><a href="#FN5" class="notemark"><span class="popup">1:7 Mar 13:32</span></a>Jesu akiadzigidzya akiamba, “At'u ninwi si kazi yenu kumanya makathi, hedu hatha siku arizozika Baba kwa wadimiwe here arizhoona mwenye.   <span class="verse" id="V8">8&#160;</span><a href="#FN6" class="notemark"><span class="popup">1:8 Luk 24:47-48; Mashahidhi angu: 1:21-22; 2:32; 3:15; 5:32; 10:39; Joh 15:27</span></a>Ela bai haho Roho Mweri andihomudzirira dzulu zenu, be mundahokera nguvu, nanwi mundakala mashahidhi angu haha Jerusalemu, na Judea yosi na Samaria na hatha kahi za urumwengu muzima.”   </div><div class='p'> <span class="verse" id="V9">9&#160;</span><a href="#FN7" class="notemark"><span class="popup">1:9 Luk 24:51; Joh 6:62; 1 P'et 3:22</span></a>Naye arihotosa kunena gaga, akinulwa kwenda dzulu kuno manalola na gonya akifinikirwa ni ingu nao k'amadimire kumona kaheri.   <span class="verse" id="V10">10&#160;</span><a href="#FN8" class="notemark"><span class="popup">1:10 Luk 24:4</span></a>Bai marihokala machere kukodola matso kulola ko dzulu mulunguni arikokala Jesu anenda, lola hambola anaalume airi mariokala madzavala nguwo nyaruhe tse, nao makiima hehi na o anafundzi a Jesu.   <span class="verse" id="V11">11&#160;</span><a href="#FN9" class="notemark"><span class="popup">1:11 Luk 21:27; Ugun 1:7</span></a>Bai aa at'u airi makiamba, “H'enwi at'u a Galilaya, mbona muthii haha kulola ko dzulu mulunguni? H'aya bai Jesu yuyu mwenye adziyeuswa mbere zenu na kwenda mulunguni, be andauya dza vizho zhenye mudzizhomona anenda.”   </div><div class='s'>Matiasi anatsagulwa ahale hat'u ha Juda </div> <div class='p'> <span class="verse" id="V12">12&#160;</span><a href="#FN10" class="notemark"><span class="popup">1:12 Luk 24:52</span></a>Ndo makiuya ko Jerusalemu kula ko murima uifwao Murima wa Mizeituni. Na kula kuko muhaka Jerusalemu were ni here kilomita mwenga<a href="#FN11" class="notemark">*<span class="popup">1:12 Haha go maneno genye ga Kiyunani ganaamba, ‘were ni mwendo wa siku ya Sabato na magulu.’</span></a> vivi.   <span class="verse" id="V13">13&#160;</span><a href="#FN12" class="notemark"><span class="popup">1:13 Luk 6:14-16</span></a>K'uzhona zho, marihofika makikwera kahi za cho chumba cha gorofani ambamo ndo marimokala makikala. Bai ao mariokwendangira kahi za chumba kicho were ni, P'et'ero, na Johana, na Jakobu, na Anderea, na Filipu na T'omasi, Bath'olomayo na Math'ayo, Jakobu mwana wa Alifayo na Simoni Muhehezi, na Juda mwana wa Jakobu.   <span class="verse" id="V14">14&#160;</span><a href="#FN13" class="notemark"><span class="popup">1:14 Luk 23:49</span></a>At'u aa makala na umwenga, kahi za kuvoya kwa chadi kwenda-kwenda, nao were ma hamwenga na o anaache ambao mumwenga wao ni Maryamu mameye Jesu, na nduguze Jesu a kilume.   </div><div class='p'> <span class="verse" id="V15">15&#160;</span>Bai bada ya siku mbiri t'ahu, P'et'ero waungarara mbere za o at'u mariomukuluhira Jesu. Na ao mariokala haho were manafika gana na mirongo miri.   <span class="verse" id="V16">16&#160;</span><a href="#FN14" class="notemark"><span class="popup">1:16 Zabu 41:9</span></a>Bai P'et'ero akiamba, “Ndugu zangu, go Maoro were k'agana budhi kuthimira. Kahi za go Maoro, ye Roho Mweri wanena kukirira na kanwa ka Daudi dzulu za Juda ariye nde ariyeahirika o at'u kwendamugwira Jesu.   <span class="verse" id="V17">17&#160;</span>Juda watsagulwa kahi za uhumiki uu, kwa vizho were ni mumwenga wehu.”   </div><div class='p'> <span class="verse" id="V18">18&#160;</span><a href="#FN15" class="notemark"><span class="popup">1:18-19 Math' 27:3-8</span></a>(Naye Juda akigula munda na zo p'esa arizorifwa kwa wo uwiwe. Bai akigwa haho na kwa kitswa, akipashuka na go mahumboge gosi gakithuruka.   <span class="verse" id="V19">19&#160;</span>Kila mut'u mo Jerusalemu wausikira wo uv̱oro uu, kwa vizho makiup'a dzina ra kikwao uryahu munda makiwiha “Akelidama” ambazho manaye ni “Munda wa milatso.”)   </div><div class='p'> <span class="verse" id="V20">20&#160;</span><a href="#FN16" class="notemark"><span class="popup">1:20 Zabu 69:25; 109:8</span></a>P'et'ero akienderera kunena akiamba, “Kwani zhaorwa kahi za chuwo cha Zaburi,  </div><div class='q'>‘Makaloge nigakale gandzo;  </div><div class='q2'>na hasikaleho mut'u yoyosi kuishi mumo bule.’ ”  </div><div class='m'>“Na kidza zhaorwa kukala,  </div><div class='q'>‘Nahambole mut'u mungine ahale uimiriziwe.’   </div><div class='p'> <span class="verse" id="V21">21-22&#160;</span><a href="#FN17" class="notemark"><span class="popup">1:21-22 Luk 1:2; 3:21; 24:51</span></a>“Kwa vizho ni lazima hupate mut'u andiyedziunga naswi na akale shahidhi wa kufufuka kwa Bwana Jesu. Mut'u yuyu niakale ni mumwenga wa aryahu anaalume ambao madzakala hamwenga naswi kahi za muda wosini ambawo Bwana Jesu wakala hamwenga naswi. Kula wakathi arihobat'izwa ni Johana muhaka wakathi uryahu ambawo Jesu wauswa kwehu na achenda dzulu mulunguni.”   </div><div class='p'> <span class="verse" id="V23">23&#160;</span>Bai o ahumwi makiika anaalume airi, Josefu ariyeifwa Barisaba (ambaye dzinare ringine were ni Jusito) na Matiasi.   <span class="verse" id="V24">24&#160;</span><a href="#FN18" class="notemark"><span class="popup">1:24 Joh 2:24-25</span></a>Gonya makivoya makiamba, “H'ewe Bwana, uwe unamanya moyo wa kila mut'u. H'aya fwanyese kahi za aa at'u airi, ni h'ani udziyemutsagula   <span class="verse" id="V25">25&#160;</span>ahale ino nafasi ya kazi ya uhumwi iriyorichwa ni Juda, na achenda ko arikokala anav̱irya kwenda.”   <span class="verse" id="V26">26&#160;</span><a href="#FN19" class="notemark"><span class="popup">1:26 Ndhum 16:33</span></a>K'uzhona zho makipiga k'ura, na yo k'ura ikimugwerera Matiasi. Kwa vizho Matiasi akihala hat'u ha Juda na akikala mumwenga wa o ahumwi kumi na airi.   </div><ul class='tnav'>
<li><a href='index.htm'>Mahendo</a></li>
<li><a href='JHN21.htm'>&lt;</a></li>
<li><a href='ACT.htm'>1</a></li>
<li><a href='ACT02.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">1:1</a>
<span class="xo">1:1 </span><span class="xt">Luk 1:1-4</span></p>
<p class="x" id="FN2"><span class="notemark"></span><a class="notebackref" href="#V2">1:2</a>
<span class="xo">1:2-3 </span><span class="xt">10:41; 13:31; 28:23; Luk 24:36-42, 46-51; 1 T'imo 3:16</span></p>
<p class="x" id="FN3"><span class="notemark"></span><a class="notebackref" href="#V4">1:4</a>
<span class="xo">1:4-5 </span><span class="xt">Luk 3:16; 24:49; Joh 14:16</span></p>
<p class="x" id="FN4"><span class="notemark"></span><a class="notebackref" href="#V6">1:6</a>
<span class="xo">1:6 </span><span class="xt">Luk 24:21</span></p>
<p class="x" id="FN5"><span class="notemark"></span><a class="notebackref" href="#V7">1:7</a>
<span class="xo">1:7 </span><span class="xt">Mar 13:32</span></p>
<p class="f" id="FN6"><span class="notemark"></span><a class="notebackref" href="#V8">1:8</a>
<span class="fr">1:8 </span><span class="ft">Luk 24:47-48; Mashahidhi angu: 1:21-22; 2:32; 3:15; 5:32; 10:39; Joh 15:27</span></p>
<p class="x" id="FN7"><span class="notemark"></span><a class="notebackref" href="#V9">1:9</a>
<span class="xo">1:9 </span><span class="xt">Luk 24:51; Joh 6:62; 1 P'et 3:22</span></p>
<p class="x" id="FN8"><span class="notemark"></span><a class="notebackref" href="#V10">1:10</a>
<span class="xo">1:10 </span><span class="xt">Luk 24:4</span></p>
<p class="x" id="FN9"><span class="notemark"></span><a class="notebackref" href="#V11">1:11</a>
<span class="xo">1:11 </span><span class="xt">Luk 21:27; Ugun 1:7</span></p>
<p class="x" id="FN10"><span class="notemark"></span><a class="notebackref" href="#V12">1:12</a>
<span class="xo">1:12 </span><span class="xt">Luk 24:52</span></p>
<p class="f" id="FN11"><span class="notemark">*</span><a class="notebackref" href="#V12">1:12</a>
<span class="fr">1:12 </span><span class="ft">Haha go maneno genye ga Kiyunani ganaamba, ‘were ni mwendo wa siku ya Sabato na magulu.’</span></p>
<p class="x" id="FN12"><span class="notemark"></span><a class="notebackref" href="#V13">1:13</a>
<span class="xo">1:13 </span><span class="xt">Luk 6:14-16</span></p>
<p class="x" id="FN13"><span class="notemark"></span><a class="notebackref" href="#V14">1:14</a>
<span class="xo">1:14 </span><span class="xt">Luk 23:49</span></p>
<p class="x" id="FN14"><span class="notemark"></span><a class="notebackref" href="#V16">1:16</a>
<span class="xo">1:16 </span><span class="xt">Zabu 41:9</span></p>
<p class="x" id="FN15"><span class="notemark"></span><a class="notebackref" href="#V18">1:18</a>
<span class="xo">1:18-19 </span><span class="xt">Math' 27:3-8</span></p>
<p class="x" id="FN16"><span class="notemark"></span><a class="notebackref" href="#V20">1:20</a>
<span class="xo">1:20 </span><span class="xt">Zabu 69:25; 109:8</span></p>
<p class="x" id="FN17"><span class="notemark"></span><a class="notebackref" href="#V21">1:21-22</a>
<span class="xo">1:21-22 </span><span class="xt">Luk 1:2; 3:21; 24:51</span></p>
<p class="x" id="FN18"><span class="notemark"></span><a class="notebackref" href="#V24">1:24</a>
<span class="xo">1:24 </span><span class="xt">Joh 2:24-25</span></p>
<p class="x" id="FN19"><span class="notemark"></span><a class="notebackref" href="#V26">1:26</a>
<span class="xo">1:26 </span><span class="xt">Ndhum 16:33</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

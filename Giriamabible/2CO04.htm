<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 2 Akorintho 4</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 Akorintho</a></li>
<li><a href='2CO03.htm'>&lt;</a></li>
<li><a href='2CO.htm'>4</a></li>
<li><a href='2CO05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>Uv̱oro Udzo udzafitsika kwao ao mangamikao </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">4:1 3:4, 6</span></a>Mulungu kwa mbazize wahup'a kazi ii kwa vizho k'ahufwa moyo bule.   <span class="verse" id="V2">2&#160;</span><a href="#FN2" class="notemark"><span class="popup">4:2 2:17; 6:4</span></a>Ela fwakahala maut'u ga aibu gahendwago kisiri-siri. K'afwendzi kuhumira namuna yoyosi ya ulongo hedu kurigaluza neno ra Mulungu. Hat'uhe, hunawika wo ujeri lwazu mbere za Mulungu, na kunyesa kukala hu ajeri kahi za moyo wa kila mut'u.   <span class="verse" id="V3">3&#160;</span><a href="#FN3" class="notemark"><span class="popup">4:3 1 Akor 1:18</span></a>Ela chamba wo Uv̱oro Udzo fuhubiriwo be udzafitsika, udzafitsika kwao ao mangamikao.   <span class="verse" id="V4">4&#160;</span><a href="#FN4" class="notemark"><span class="popup">4:4 Shethani: Joh 12:31; Aefe 2:2; Muhalano wa Mulungu: Akol 1:15; Aebu 1:3</span></a>At'u ao k'amakuluhira kwa kukala ye mulungu wa urumwengu uu adzaafunga kizuzu kahi za akili zao. Vivi vinaahendya kukala wo mulangaza wa wo Uv̱oro Udzo wa nguma masiwone bule. Mulangaza uu ni wa Masihi ariye nde muhalano wa Mulungu.   <span class="verse" id="V5">5&#160;</span><a href="#FN5" class="notemark"><span class="popup">4:5 1:24</span></a>Kwani siswi k'afudzihubiri enye bule ela funamuhubiri Jesu Masihi kukala nde Bwana. Sino swi fu ahumiki enu kwa ut'u wa ye Jesu.   <span class="verse" id="V6">6&#160;</span><a href="#FN6" class="notemark"><span class="popup">4:6 Mwan 1:3; Isa 9:1; 2 Akor 3:18; 1 P'et 2:9</span></a>Mana ye Mulungu ariyeamba, “Mulangaza naung'ale kizani,” be nde ariyefung'alira siswi kahi za mioyo yehu. Bai wahenda vivi ili kwamba akadime kuhup'a mulangaza wa kumanya yo ngumaye, mulangaza uriwo usoni mwa Masihi.   </div><div class='s'>Vit'u zha kima virizhoikwa kahi za viya zha ulongo </div> <div class='p'> <span class="verse" id="V7">7&#160;</span>Ela ut'u uwo wa kima kibomu u kahi zehu siswi furio here viya zha ulongo. Vivi vinamanyisa kukala, zo nguvu bomu za kwangalaza ni za Mulungu, si zehu siswi.   </div><div class='p'> <span class="verse" id="V8">8&#160;</span><a href="#FN7" class="notemark"><span class="popup">4:8 1:8; 7:5; 11:23-29</span></a>Hunasirinywa kwa ngira nyinji, ela k'ahuremezwa bule. Funangalazika ela k'ahufwa moyo bule.   <span class="verse" id="V9">9&#160;</span>Hunateswa, ela k'ahukosa musadha bule. Hunalumizwa sana ela k'ahufwa bule.   <span class="verse" id="V10">10&#160;</span><a href="#FN8" class="notemark"><span class="popup">4:10 1:5; Arum 6:8; Agal 6:17; Afil 3:10-11</span></a>Funatsukula kifwa cha Jesu kahi za miri yehu siku zosi, ili kwamba uzimawe nawo ukadime kuoneka lwazu kahi za miri yehu.   <span class="verse" id="V11">11&#160;</span><a href="#FN9" class="notemark"><span class="popup">4:11 Arum 8:35-36; 1 Akor 15:31</span></a>Kwani siswi hurio moyo, siku zosi hunaguzwa hufwe kwa ut'u wa Jesu, ili kwamba uzimawe nawo ukadime kuoneka lwazu kahi za miri yehu ii ya kufwa na kuola.   <span class="verse" id="V12">12&#160;</span><a href="#FN10" class="notemark"><span class="popup">4:12 Akol 1:24</span></a>Kwa vizho kifwa ki mwirini mwehu siswi, ela kwenu ninwi ni uzima.   </div><div class='p'> <span class="verse" id="V13">13&#160;</span><a href="#FN11" class="notemark"><span class="popup">4:13 Zabu 4:13; 116:10</span></a>Maoro ganaamba kukala, “Nakuluhira ndo hatha nikinena.” Na kwa kukala siswi naswi huna moyo uwo wa kuluhiro, funakuluhira ndo hatha funanena.   <span class="verse" id="V14">14&#160;</span><a href="#FN12" class="notemark"><span class="popup">4:14 1 Akor 6:14; Arum 8:11</span></a>Kwani hunamanya kukala iye ariyemufufula Bwana Jesu, hatha siswi naswi andahufufula dza zho zha Jesu na ahufishe mbereze hamwenga na ninwi.   <span class="verse" id="V15">15&#160;</span><a href="#FN13" class="notemark"><span class="popup">4:15 1:5-6, 11; 9:11, 15</span></a>Kwani vivi zhosi vinakala kwa ut'u wenu ninwi, ili nema ya Mulungu ikaze kuafikira at'u anji zaidhi, na Mulungu agerwe nguma kwa muv̱era undiwongezeka.   </div><div class='s'>Kuishi kwa kuluhiro </div> <div class='p'> <span class="verse" id="V16">16&#160;</span><a href="#FN14" class="notemark"><span class="popup">4:16 Aefe 3:16</span></a>Kwa vizho k'ahufwa moyo bule. Ingahokala miri yehu inaenderera kugoma, roho zehu zinangizwa nguvu mbisha kilacha.   <span class="verse" id="V17">17&#160;</span><a href="#FN15" class="notemark"><span class="popup">4:17 3:18; Arum 5:2; 1 P'et 1:6-7</span></a>Kwani zizi thabu hupatazo vivi, be ni th'ith'e kidza ni za muda thu. Ela zinahurehera nguma bomu ya kare na kare isiyo na mwandziwe.   <span class="verse" id="V18">18&#160;</span><a href="#FN16" class="notemark"><span class="popup">4:18 Arum 8:25; Aebu 11:1</span></a>Kwa vizho siswi k'ahuthariza vit'u huzhonazho na matso bule, ela hunathariza vit'u visizhooneka. Kwani vit'u huzhonazho na matso ni zha muda thu, ela vit'u visizhooneka ni zha kare na kare.   </div><ul class='tnav'>
<li><a href='index.htm'>2 Akorintho</a></li>
<li><a href='2CO03.htm'>&lt;</a></li>
<li><a href='2CO.htm'>4</a></li>
<li><a href='2CO05.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">4:1</a>
<span class="xo">4:1 </span><span class="xt">3:4, 6</span></p>
<p class="x" id="FN2"><span class="notemark"></span><a class="notebackref" href="#V2">4:2</a>
<span class="xo">4:2 </span><span class="xt">2:17; 6:4</span></p>
<p class="x" id="FN3"><span class="notemark"></span><a class="notebackref" href="#V3">4:3</a>
<span class="xo">4:3 </span><span class="xt">1 Akor 1:18</span></p>
<p class="f" id="FN4"><span class="notemark"></span><a class="notebackref" href="#V4">4:4</a>
<span class="fr">4:4 </span><span class="ft">Shethani: Joh 12:31; Aefe 2:2; Muhalano wa Mulungu: Akol 1:15; Aebu 1:3</span></p>
<p class="x" id="FN5"><span class="notemark"></span><a class="notebackref" href="#V5">4:5</a>
<span class="xo">4:5 </span><span class="xt">1:24</span></p>
<p class="x" id="FN6"><span class="notemark"></span><a class="notebackref" href="#V6">4:6</a>
<span class="xo">4:6 </span><span class="xt">Mwan 1:3; Isa 9:1; 2 Akor 3:18; 1 P'et 2:9</span></p>
<p class="x" id="FN7"><span class="notemark"></span><a class="notebackref" href="#V8">4:8</a>
<span class="xo">4:8 </span><span class="xt">1:8; 7:5; 11:23-29</span></p>
<p class="x" id="FN8"><span class="notemark"></span><a class="notebackref" href="#V10">4:10</a>
<span class="xo">4:10 </span><span class="xt">1:5; Arum 6:8; Agal 6:17; Afil 3:10-11</span></p>
<p class="x" id="FN9"><span class="notemark"></span><a class="notebackref" href="#V11">4:11</a>
<span class="xo">4:11 </span><span class="xt">Arum 8:35-36; 1 Akor 15:31</span></p>
<p class="x" id="FN10"><span class="notemark"></span><a class="notebackref" href="#V12">4:12</a>
<span class="xo">4:12 </span><span class="xt">Akol 1:24</span></p>
<p class="x" id="FN11"><span class="notemark"></span><a class="notebackref" href="#V13">4:13</a>
<span class="xo">4:13 </span><span class="xt">Zabu 4:13; 116:10</span></p>
<p class="x" id="FN12"><span class="notemark"></span><a class="notebackref" href="#V14">4:14</a>
<span class="xo">4:14 </span><span class="xt">1 Akor 6:14; Arum 8:11</span></p>
<p class="x" id="FN13"><span class="notemark"></span><a class="notebackref" href="#V15">4:15</a>
<span class="xo">4:15 </span><span class="xt">1:5-6, 11; 9:11, 15</span></p>
<p class="x" id="FN14"><span class="notemark"></span><a class="notebackref" href="#V16">4:16</a>
<span class="xo">4:16 </span><span class="xt">Aefe 3:16</span></p>
<p class="x" id="FN15"><span class="notemark"></span><a class="notebackref" href="#V17">4:17</a>
<span class="xo">4:17 </span><span class="xt">3:18; Arum 5:2; 1 P'et 1:6-7</span></p>
<p class="x" id="FN16"><span class="notemark"></span><a class="notebackref" href="#V18">4:18</a>
<span class="xo">4:18 </span><span class="xt">Arum 8:25; Aebu 11:1</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

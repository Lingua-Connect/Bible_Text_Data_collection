<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 1 Akorintho 3</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 Akorintho</a></li>
<li><a href='1CO02.htm'>&lt;</a></li>
<li><a href='1CO.htm'>3</a></li>
<li><a href='1CO04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>P'aulo na Apolo osi ni ahumiki a Bwana </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">3:1 Joh 16:12</span></a>Ndugu zangu, wakathi nirihokala nanwi sinenere nanwi here nidimazho kunena na at'u mario na Roho, nanena nanwi here at'u mario kimwiri, na ana atsanga kahi za Masihi.   <span class="verse" id="V2">2&#160;</span><a href="#FN2" class="notemark"><span class="popup">3:2 Aebu 5:12-13; 1 P'et 2:2</span></a>Mimi namunwesa mazia, simup'ere chakurya chomu bule mana were k'amudzangwe kukala a chakurya chomu. Na hatha vivi kidza ninamona kukala k'amudzangwe bule,   <span class="verse" id="V3">3&#160;</span><a href="#FN3" class="notemark"><span class="popup">3:3 1:10-11; Agal 5:19-20</span></a>mana muchere kuishi kimwiri. Kwani ko kuonerana wivu na kugwadulana kwenu be kunanyesa kukala muchere kuishi kimwiri here at'u a kawaida.   <span class="verse" id="V4">4&#160;</span><a href="#FN4" class="notemark"><span class="popup">3:4-5 1:12</span></a>H'aya kala angine manaamba kukala, “Sino fu a P'aulo,” na angine manaamba, “Sino fu a Apolo,” mundakosadze kuambwa kukala mu at'u a urumwengu?   </div><div class='p'> <span class="verse" id="V5">5&#160;</span>Kwani mino na ye Apolo hu ano h'ani? Siswi be hu ahumiki a Mulungu thu, na kukirira kwehu siswi ninwi mwakuluhira. Kila mut'u anahenda kaziye kulengana na zho arizhojaliwa ni Bwana.   <span class="verse" id="V6">6&#160;</span><a href="#FN5" class="notemark"><span class="popup">3:6 Mahe 18:4, 11, 24-28</span></a>Mimi nalaya, Apolo ye akimwagira madzi, ela ariyekuza ni Mulungu.   <span class="verse" id="V7">7&#160;</span>Kwa vizho, mubomu si ye mulayi, hedu ye mumwagiri wa madzi, mubomu ni Mulungu kwa kukala nde akuzaye.   <span class="verse" id="V8">8&#160;</span><a href="#FN6" class="notemark"><span class="popup">3:8 4:5</span></a>Ye mulayi na ye mumwagiri wa madzi osi ni amwenga, na kila mut'u andarifwa mushaharawe kulengana na kaziye mwenye.   <span class="verse" id="V9">9&#160;</span><a href="#FN7" class="notemark"><span class="popup">3:9 Math' 13:3-9; Aefe 2:20-21; 1 P'et 2:4-6</span></a>Kwani Apolo ni muhendzi wa kazi mwandzangu, ela hosini fu ahendzi a kazi a Mulungu. Ninwi mu munda wa Mulungu, hedu dzengo ra Mulungu.   </div><div class='p'> <span class="verse" id="V10">10&#160;</span><a href="#FN8" class="notemark"><span class="popup">3:10 1 Akor 15:10</span></a>Kwa nema ariyonip'a Mulungu, mimi naika musinji here muaki mubomu, na mut'u mungine anaaka kahi za musinji uwo. Bai kila andiyeaka dzulu za musinji uwo niaaket'o.   <span class="verse" id="V11">11&#160;</span><a href="#FN9" class="notemark"><span class="popup">3:11 Isa 28:16; Mahe 4:11-12</span></a>Kwani k'akuna mut'u hatha mumwenga adimaye kuika musinji mungine, isihokala uwo uriwoikwa ni Mulungu kare. Na musinji uwo ni Jesu Masihi.   <span class="verse" id="V12">12&#160;</span>Bai, kila amalaye kuaka dzulu za musinji uwo, anadima kuhumira vit'u ahendzazho. Anadima kuhumira dhahabu, fedha, hedu mawe ga kima kibomu. Hedu anadima kuhumira mbao, miguwa, na nyasi.   <span class="verse" id="V13">13&#160;</span><a href="#FN10" class="notemark"><span class="popup">3:13-15 Arum 2:6; 2 Akor 5:10</span></a>Ela siku iyo ya Masihi, kazi ya kila mut'u indanyeswa lwazu. Siku iyo kazi zosi zindapimwa na moho, na uwo moho ndiwo undiwonyesa kazi ya kila mut'u lwazu-lwazu, chamba ni mbidzo hedu ni mbii.   <span class="verse" id="V14">14&#160;</span>Chamba kazi ariyoihenda mut'u dzulu za wo musinji k'aindasha, mut'u iye andahokera zawadi.   <span class="verse" id="V15">15&#160;</span><a href="#FN11" class="notemark"><span class="popup">3:15 Jud 23</span></a>Ela kazi ariyoihenda mut'u ikisha, iye andakala adzaingamiza yosi. Iye mwenye andaokolwa kamwe ela andaokolwa here mut'u adziyehenda kuthia kula kahi za moho.   </div><div class='p'> <span class="verse" id="V16">16&#160;</span><a href="#FN12" class="notemark"><span class="popup">3:16 6:19; Arum 8:9, 11, 15; 2 Akor 6:16; Agal 5:25; 1 P'et 2:5</span></a>Vidze, k'amumanya kukala mu hekalu ra Mulungu, na Roho wa Mulungu anakala ndani mwenu?   <span class="verse" id="V17">17&#160;</span>Ninwi ndinwi hekalu ra Mulungu, na hekalu ra Mulungu ni hekalu rieri. Bai, kila andiyenonga hekalu ra Mulungu iye naye andanongwa ni Mulungu.   </div><div class='p'> <span class="verse" id="V18">18&#160;</span><a href="#FN13" class="notemark"><span class="popup">3:18 4:10</span></a>Mut'u asidzikenge bule. Chamba hana mut'u kahi zenu ariye anadziona ni mulachu kahi za wakathi uu furiwo, iye naakale muzuzu ili adime kukala mulachu.   <span class="verse" id="V19">19&#160;</span><a href="#FN14" class="notemark"><span class="popup">3:19 Ayub 5:12-13; 1 Akor 1:20</span></a>Kwani ulachu wa urumwengu uu kwa Mulungu ni uzuzu. Mana Maoro ganaamba kukala,  </div><div class='q'>“Mulungu nikuagwira o alachu  </div><div class='q2'>kahi za wo ulachu wao.”   </div><div class='m'> <span class="verse" id="V20">20&#160;</span><a href="#FN15" class="notemark"><span class="popup">3:20 Zabu 94:11</span></a>Kidza Maoro ganaamba kaheri kukala,  </div><div class='q'>“Bwana anamanya kukala maazo ga at'u alachu  </div><div class='q2'>k'agana mana yoyosi.”   </div><div class='m'> <span class="verse" id="V21">21&#160;</span>Kwa vizho bai, mut'u asidzionyere mwanadamu, mana kila kit'u ni chenu.   <span class="verse" id="V22">22&#160;</span><a href="#FN16" class="notemark"><span class="popup">3:22 Arum 8:38</span></a>Akakala P'aulo, hedu Apolo, hedu K'efa. Hedu ukakala urumwengu, uzima, kifwa, wakathi uu huriwo hedu wakathi udzao, gosi ni genu ninwi.   <span class="verse" id="V23">23&#160;</span><a href="#FN17" class="notemark"><span class="popup">3:23 15:28; Arum 14:7-9</span></a>Na ninwi mu a Masihi, na Masihi naye ni wa Mulungu.   </div><ul class='tnav'>
<li><a href='index.htm'>1 Akorintho</a></li>
<li><a href='1CO02.htm'>&lt;</a></li>
<li><a href='1CO.htm'>3</a></li>
<li><a href='1CO04.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">3:1</a>
<span class="xo">3:1 </span><span class="xt">Joh 16:12</span></p>
<p class="x" id="FN2"><span class="notemark"></span><a class="notebackref" href="#V2">3:2</a>
<span class="xo">3:2 </span><span class="xt">Aebu 5:12-13; 1 P'et 2:2</span></p>
<p class="x" id="FN3"><span class="notemark"></span><a class="notebackref" href="#V3">3:3</a>
<span class="xo">3:3 </span><span class="xt">1:10-11; Agal 5:19-20</span></p>
<p class="x" id="FN4"><span class="notemark"></span><a class="notebackref" href="#V4">3:4</a>
<span class="xo">3:4-5 </span><span class="xt">1:12</span></p>
<p class="x" id="FN5"><span class="notemark"></span><a class="notebackref" href="#V6">3:6</a>
<span class="xo">3:6 </span><span class="xt">Mahe 18:4, 11, 24-28</span></p>
<p class="x" id="FN6"><span class="notemark"></span><a class="notebackref" href="#V8">3:8</a>
<span class="xo">3:8 </span><span class="xt">4:5</span></p>
<p class="x" id="FN7"><span class="notemark"></span><a class="notebackref" href="#V9">3:9</a>
<span class="xo">3:9 </span><span class="xt">Math' 13:3-9; Aefe 2:20-21; 1 P'et 2:4-6</span></p>
<p class="x" id="FN8"><span class="notemark"></span><a class="notebackref" href="#V10">3:10</a>
<span class="xo">3:10 </span><span class="xt">1 Akor 15:10</span></p>
<p class="x" id="FN9"><span class="notemark"></span><a class="notebackref" href="#V11">3:11</a>
<span class="xo">3:11 </span><span class="xt">Isa 28:16; Mahe 4:11-12</span></p>
<p class="x" id="FN10"><span class="notemark"></span><a class="notebackref" href="#V13">3:13</a>
<span class="xo">3:13-15 </span><span class="xt">Arum 2:6; 2 Akor 5:10</span></p>
<p class="x" id="FN11"><span class="notemark"></span><a class="notebackref" href="#V15">3:15</a>
<span class="xo">3:15 </span><span class="xt">Jud 23</span></p>
<p class="x" id="FN12"><span class="notemark"></span><a class="notebackref" href="#V16">3:16</a>
<span class="xo">3:16 </span><span class="xt">6:19; Arum 8:9, 11, 15; 2 Akor 6:16; Agal 5:25; 1 P'et 2:5</span></p>
<p class="x" id="FN13"><span class="notemark"></span><a class="notebackref" href="#V18">3:18</a>
<span class="xo">3:18 </span><span class="xt">4:10</span></p>
<p class="x" id="FN14"><span class="notemark"></span><a class="notebackref" href="#V19">3:19</a>
<span class="xo">3:19 </span><span class="xt">Ayub 5:12-13; 1 Akor 1:20</span></p>
<p class="x" id="FN15"><span class="notemark"></span><a class="notebackref" href="#V20">3:20</a>
<span class="xo">3:20 </span><span class="xt">Zabu 94:11</span></p>
<p class="x" id="FN16"><span class="notemark"></span><a class="notebackref" href="#V22">3:22</a>
<span class="xo">3:22 </span><span class="xt">Arum 8:38</span></p>
<p class="x" id="FN17"><span class="notemark"></span><a class="notebackref" href="#V23">3:23</a>
<span class="xo">3:23 </span><span class="xt">15:28; Arum 14:7-9</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

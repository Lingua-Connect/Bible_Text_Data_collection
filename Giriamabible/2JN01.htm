<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 2 Johana 1</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 Johana</a></li>
<li><a href='1JN05.htm'>&lt;</a></li>
<li><a href='2JN.htm'>1</a></li>
<li><a href='3JN01.htm'>&gt;</a></li>
</ul>
<div class="main">
 <div class='mt2'>Baruwa ya hiri ya  </div><div class='mt'>JOHANA  </div><div class='is'>Uthongodhyeri  </div><div class='ip'>Baruwa ii yandhikwa ni Johana. Kahi za baruwa ii anadziha Muthumia na anamwandhikira Mwanamuche muhendzwi.  </div><div class='is'>Lengo ra baruwa ii  </div><div class='ip'>Kahi za baruwa ii Johana anasisitiza dzulu za mahendzo kahi za maisha ga mut'u ariyemukuluhira Jesu. Johana ananena lwazu kukala mahendzo na ujeri ni vit'u ambazho suthi zhende hamwenga. Kit'u kingine kinenwacho kahi za baruwa ii ni kwamba Masihi wakudza here mwanadamu kamili. Kidza Johana anaambira at'u kahi za baruwa ii kwamba makale matso masikengwe ni alimu a ulongo.  </div><div class='iot'>Maut'u garigo mumu  </div><div class='io'>Uvoro 1:1-3  </div><div class='io'>Mahendzo na ujeri 4-11  </div><div class='io'>Maut'u ga mwisho-mwisho 12-13   
</div><div class='chapterlabel' id="V0"> 1</div><div class='p'> <span class="verse" id="V1">1&#160;</span><a href="#FN1" class="notemark"><span class="popup">1:1 3 Joh 1</span></a>Baruwa ii ila kwangu mimi muzee. Na ninakwandhikira uwe mwanamuche muhendzwi hamwenga na anao. At'u ninwi ninamuhendza jeri-jeri, nami si kwamba ninamuhendza h'akiyangu, hatha. Ninwi munahendzwa ni kila mut'u ariye anaumanya ujeri wa Mulungu.   <span class="verse" id="V2">2&#160;</span>Sababu itumayo hatha funamuhendza namuna iyo, ni kwamba siswi na ninwi, funa ujeri wa Mulungu kahi za mioyo yehu na ujeri uu undakala hamwenga naswi hatha kare na kare.   <span class="verse" id="V3">3&#160;</span>Bai Mulungu Baba na mwanawe Jesu Masihi ni mamuhase zhomu, mamuonere mbazi na mamuhendye mukale na dheri, kwa kukala funaumanya wo ujeri wa Mulungu na funahendzana.   </div><div class='s'>Mahendzo na ujeri </div> <div class='p'> <span class="verse" id="V4">4&#160;</span><a href="#FN2" class="notemark"><span class="popup">1:4 3 Joh 3</span></a>Mut'u mimi nina raha kwa kuaona anao angine mario manaishi kwa kuuthuwa wo ujeri here arizhofulagiza Baba.   <span class="verse" id="V5">5&#160;</span><a href="#FN3" class="notemark"><span class="popup">1:5-6 Joh 13:34; 1 Joh 4:11</span></a>Vikara m'ama ninakuvoya kukala fuhendzane. Amuri ii ya kuhendzana ndo furiyokala nayo hangu ho chaho, kwa vizho si kwamba nakwandhikira amuri mbisha.   <span class="verse" id="V6">6&#160;</span><a href="#FN4" class="notemark"><span class="popup">1:6 Joh 14:15; 1 Joh 2:5; 5:3</span></a>Bai ngira ya kumuhendzera Mulungu ni kuryahu kuhenda here arizhofulagiza. Mana dza here murizhosikira hangu chaho, iye wafulagiza fuhendzane.   </div><div class='p'> <span class="verse" id="V7">7&#160;</span><a href="#FN5" class="notemark"><span class="popup">1:7 1 Joh 2:18</span></a>Kwani at'u anji alongo madzamwagika urumwengu muzima. Nao manakenga at'u na kuamba Jesu Masihi were si mwanadamu. Bai mut'u yoyosi ariye namuna iyo ni mulongo na ni mupingi wa Masihi.   <span class="verse" id="V8">8&#160;</span>Kwa vizho dzimanyirireni p'ore iyo kazi yenu muriyohenda ikakala ya kihuhu. Dzimanyirireni ili mudze mugerwe zawadi yenu thele kwa thele.   <span class="verse" id="V9">9&#160;</span><a href="#FN6" class="notemark"><span class="popup">1:9 1 Joh 2:23</span></a>Mut'u andiyevuka muhaka wa mafundisho ga Masihi na kugwira mangine, bai mut'u iye k'ana Mulungu bule. Ela mut'u aendereraye kugagwira garyahu mafundisho ga Masihi, bai ana ye Baba hamwenga na iye Mwanawe.   <span class="verse" id="V10">10&#160;</span><a href="#FN7" class="notemark"><span class="popup">1:10 Arum 16:17</span></a>Mut'u akidza kwenu na mafundisho mangine mbali na gaga ga Masihi, musimukaribishe madzumbani mwenu hedu hatha kumulamusa.   <span class="verse" id="V11">11&#160;</span>Mana mut'u andiyemulamusa mut'u dza iye, andakala adzadzangiza kahi za uwo uthiriri wa kwakwe.   </div><div class='s'>Maut'u ga mwisho-mwisho </div> <div class='p'> <span class="verse" id="V12">12&#160;</span><a href="#FN8" class="notemark"><span class="popup">1:12 3 Joh 13-14</span></a>Nina maut'u manji nimalago kukwambira, ela ts'endzi kuhumira baruwa bule. Nahendza nidze nimutsemberere ili fusumurire matso kwa matso, na yo raha yehu ikamilike.   </div><div class='p'> <span class="verse" id="V13">13&#160;</span>Bai udzalamuswa ni ana a yuyahu nduguyo wa kiche, ariyetsagulwa ni Mulungu dza uwe.  </div><ul class='tnav'>
<li><a href='index.htm'>2 Johana</a></li>
<li><a href='1JN05.htm'>&lt;</a></li>
<li><a href='2JN.htm'>1</a></li>
<li><a href='3JN01.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">1:1</a>
<span class="xo">1:1 </span><span class="xt">3 Joh 1</span></p>
<p class="x" id="FN2"><span class="notemark"></span><a class="notebackref" href="#V4">1:4</a>
<span class="xo">1:4 </span><span class="xt">3 Joh 3</span></p>
<p class="x" id="FN3"><span class="notemark"></span><a class="notebackref" href="#V5">1:5</a>
<span class="xo">1:5-6 </span><span class="xt">Joh 13:34; 1 Joh 4:11</span></p>
<p class="x" id="FN4"><span class="notemark"></span><a class="notebackref" href="#V6">1:6</a>
<span class="xo">1:6 </span><span class="xt">Joh 14:15; 1 Joh 2:5; 5:3</span></p>
<p class="x" id="FN5"><span class="notemark"></span><a class="notebackref" href="#V7">1:7</a>
<span class="xo">1:7 </span><span class="xt">1 Joh 2:18</span></p>
<p class="x" id="FN6"><span class="notemark"></span><a class="notebackref" href="#V9">1:9</a>
<span class="xo">1:9 </span><span class="xt">1 Joh 2:23</span></p>
<p class="x" id="FN7"><span class="notemark"></span><a class="notebackref" href="#V10">1:10</a>
<span class="xo">1:10 </span><span class="xt">Arum 16:17</span></p>
<p class="x" id="FN8"><span class="notemark"></span><a class="notebackref" href="#V12">1:12</a>
<span class="xo">1:12 </span><span class="xt">3 Joh 13-14</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

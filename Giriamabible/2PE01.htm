<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 2 P'et'ero 1</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 P'et'ero</a></li>
<li><a href='1PE05.htm'>&lt;</a></li>
<li><a href='2PE.htm'>1</a></li>
<li><a href='2PE02.htm'>&gt;</a></li>
</ul>
<div class="main">
 <div class='mt2'>Baruwa ya hiri ya  </div><div class='mt'>P'ET'ERO KWA AT'U OSI  </div><div class='is'>Uthongodhyeri  </div><div class='ip'>Baruwa ii yaorwa ni P'et'ero ariye were ni muhumwi wa Jesu Masihi. Baruwa ii yaorerwa Amasihia osi a chaho.  </div><div class='is'>Lengo ra baruwa ii  </div><div class='ip'>P'et'ero waora baruwa ii ili kuambiriza Amasihia maishi na kudzimanyirira na mafundisho ga ulongo garigokala gakifundishwa wakathi uwo. P'et'ero anaambiriza kukala muhaso wa maut'u gago ni kugwira mafundisho ga Jesu na kumumanya Mulungu t'ot'ot'o.  </div><div class='ip'>Kit'u kingine kirichomuhendya aore baruwa ii ni kwamba were ao alimu a ulongo were manafundisha at'u kukala Jesu Masihi k'andauya kaheri. Ndo naye kahi za baruwa ii anaamba kukala, “Mulungu k'ana kisoi bule na kutengeza ut'u ariolaga kukala andauhenda, here at'u angine maazazho. Iye anahenda kumuvumirira thu. K'endzi at'u mangamike, ela anahendza at'u osi mathubu.” (2 P'et'ero 3:9)  </div><div class='iot'>Maut'u garigo mumu  </div><div class='io'>Uvoro 1:1-2  </div><div class='io'>Amasihia mav̱iryazho kuishi 1:3-15  </div><div class='io'>Nguma ya Masihi 1:16-21  </div><div class='io'>Kudzimanyirira na alimu a ulongo 2:1-22  </div><div class='io'>Kuuya kwa Jesu Masihi 3:1-18   
</div><div class='chapterlabel' id="V0"> 1</div><div class='p'> <span class="verse" id="V1">1&#160;</span>Mimi Simoni P'et'ero muhumiki na muhumwi wa Jesu Masihi, ninandhika baruwa ii kwenu ninwi ndugu muriomukuluhira Jesu Masihi dza zho furizhomukuluhira siswi ahumwi. Kwa kukala munamukuluhira Jesu, bai Mulungu wamuhasa zhomu dza siswi, na vivi zhakala kwa kukala ye Jesu ariye ni Mulungu wehu na ni mwokoli wehu ni muhachi.   </div><div class='p'> <span class="verse" id="V2">2&#160;</span><a href="#FN1" class="notemark"><span class="popup">1:2 Jud 2</span></a>Bai Mulungu naamuhase zhomu na amuhendye mukale na dheri, kwa kukala munamumanya iye na Bwana wehu Jesu Masihi.   </div><div class='s'>P'et'ero anaadha Amasihia viryahu mav̱iryazho kuishi </div> <div class='p'> <span class="verse" id="V3">3&#160;</span><a href="#FN2" class="notemark"><span class="popup">1:3 1:16-17; Aefe 1:3</span></a>Kwa kukala funamumanya Jesu, nguvu za Mulungu zirizo ndani mwakwe zahup'a kila kit'u kindichofwaviza kuishi maisha ga kumufwahiza Mulungu. Ni Mulungu nde arehutsagula kwamba hupate muthalo kahi za ngumaye na udzo wa kwakwe.   <span class="verse" id="V4">4&#160;</span><a href="#FN3" class="notemark"><span class="popup">1:4 Arum 5:2; Jako 1:14-15</span></a>Kwa ngira ii bai Mulungu wahuhasa zhomu zhenye kwa kuhup'a zho vigerwa vidzo arizhofulaga. Na vigerwa vivi bai vindahup'a nguvu za kushinda th'amaa mbii-mbii za urumwengu; kwa ngira ii mundakala here Mulungu.   <span class="verse" id="V5">5&#160;</span><a href="#FN4" class="notemark"><span class="popup">1:5-6 Tit 2:11-12</span></a>Kwa ut'u uwo bai, musithosheke na ko kumukuluhira Mulungu kare thu, hatha, ngezani na kuishi maisha madzo. Mukikala munaishi maisha madzo, ngezani na kumumanya Mulungu zaidhi.   <span class="verse" id="V6">6&#160;</span><a href="#FN5" class="notemark"><span class="popup">1:6 Agal 5:22-23</span></a>Bai mundihokala munamumanya Mulungu, dzizulieni na mai. Kahi za kudzizulia kwenu bai, vumirirani mashaka. Na dzulu za kuvumirira mashaka mufwahizeni Mulungu kwa maisha genu.   <span class="verse" id="V7">7&#160;</span><a href="#FN6" class="notemark"><span class="popup">1:7 Agal 6:10</span></a>Na dzulu za kumufwahiza Mulungu hendzanani here ndugu. Na dzulu za kuhendzana here ndugu ahenzeni at'u osi.   <span class="verse" id="V8">8&#160;</span>Kwani mukienderera kugathimiza maut'u gaga gosi maisha genu gandakala na faidha kwa kukala mwamumanya Bwana Jesu Masihi jeri.   <span class="verse" id="V9">9&#160;</span>Ela chamba k'amuvizho nidzizhomwambira mundakala mu here mut'u kipofu atseona, kwani mundakala mudzasahau kukala zo dambi zenu za kapindi Mulungu wagonya kumutsusa kare.   </div><div class='p'> <span class="verse" id="V10">10&#160;</span>Kwa vizho hendani chadi ndugu zangu, ili maisha genu ganyese kukala mwatsagulwa ni Mulungu jeri, nanwi mukihenda vizho asena, k'amundauya nyuma ng'otolo.   <span class="verse" id="V11">11&#160;</span><a href="#FN7" class="notemark"><span class="popup">1:11 2 T'imo 4:18; Mwokoli: 2:20; 3:18; Tit 3:6</span></a>Badaye ye Bwana, mwokoli wehu Jesu Masihi, andamukaribishat'o kahi za wo uthawaliwe wa kare na kare.   <span class="verse" id="V12">12&#160;</span><a href="#FN8" class="notemark"><span class="popup">1:12 Jud 5</span></a>Kwa vizho nindakala nikimukumbukiza maut'u gaga kwenda-kwenda, ingahokala munagamanya kare, na vivi muimire kahi za ujeri.   <span class="verse" id="V13">13&#160;</span>Na nikikala nichere kuishi kahi za mwiri uu, ninaona kukala ni hachi nikale nikimukumbukiza dzulu za maut'u gaga.   <span class="verse" id="V14">14&#160;</span><a href="#FN9" class="notemark"><span class="popup">1:14 2 Akor 5:1; 2 T'imo 4:6; Joh 21:18-19</span></a>Kwani ninamanya kukala uu mwiri wangu be si kure na kuuricha bule, here Bwana wehu Jesu Masihi arizhonayesa lwazu.   <span class="verse" id="V15">15&#160;</span>Nami ninahendza zhomu kuhakikisha kukala, hatha nikikala nidzauka kidza maut'u gaga mukale munagakumbukira siku zosi.   <span class="verse" id="V16">16&#160;</span><a href="#FN10" class="notemark"><span class="popup">1:16-18 Math' 17:1-8</span></a>Kwani hurihokudzamumanyisa dzulu za kudza na nguvu za Bwana Jesu Masihi, k'afuhumirire ngano za kuhenda kutungwa bule, ela fwamumanyisa here mashahidhi hurio wo ubomuwe fwawona na matso gehu.   <span class="verse" id="V17">17-18&#160;</span>Kwani wakathi uryahu arihohokera ishima na nguma kula kwa Mulungu Baba kuko dzulu za murima mueri, siswi were fu hamwenga naye. Naswi fwasikira mumiro kula mulunguni kwa iye Nguma Bomu ukiamba, “Yuyu nde Mwanangu muhendzwi anifwahizaye.”   <span class="verse" id="V19">19&#160;</span><a href="#FN11" class="notemark"><span class="popup">1:19 Zabu 119:105; Arum 1:2; 13:12; 1 P'et 1:10-11</span></a>Bai vivi funa hakika zaidhi na wo ujumbe wa manabii. Na ujumbe uwo mukiugwira mundakala munahenda ut'u udzo mana uwo ni here taa ring'alaro kizani, muhaka haho kundihocha na nyenyezi ya madzach'a indihombola na ing'ale mioyoni mwenu.   <span class="verse" id="V20">20&#160;</span>Kwandza mosi, manyani kukala k'akuna mut'u adimaye kumboza mana ya unabii kahi za Maoro kwa kuhumira akilize mwenye.   <span class="verse" id="V21">21&#160;</span><a href="#FN12" class="notemark"><span class="popup">1:21 2 T'imo 3:15-16</span></a>Kwani k'akuna mut'u ariyemboza unabii kula kwa akilize mwenye, ela at'u mamboza unabii kula kwa Mulungu kwa kulongozwa ni Roho Mweri.   </div><ul class='tnav'>
<li><a href='index.htm'>2 P'et'ero</a></li>
<li><a href='1PE05.htm'>&lt;</a></li>
<li><a href='2PE.htm'>1</a></li>
<li><a href='2PE02.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V2">1:2</a>
<span class="xo">1:2 </span><span class="xt">Jud 2</span></p>
<p class="x" id="FN2"><span class="notemark"></span><a class="notebackref" href="#V3">1:3</a>
<span class="xo">1:3 </span><span class="xt">1:16-17; Aefe 1:3</span></p>
<p class="x" id="FN3"><span class="notemark"></span><a class="notebackref" href="#V4">1:4</a>
<span class="xo">1:4 </span><span class="xt">Arum 5:2; Jako 1:14-15</span></p>
<p class="x" id="FN4"><span class="notemark"></span><a class="notebackref" href="#V5">1:5</a>
<span class="xo">1:5-6 </span><span class="xt">Tit 2:11-12</span></p>
<p class="x" id="FN5"><span class="notemark"></span><a class="notebackref" href="#V6">1:6</a>
<span class="xo">1:6 </span><span class="xt">Agal 5:22-23</span></p>
<p class="x" id="FN6"><span class="notemark"></span><a class="notebackref" href="#V7">1:7</a>
<span class="xo">1:7 </span><span class="xt">Agal 6:10</span></p>
<p class="f" id="FN7"><span class="notemark"></span><a class="notebackref" href="#V11">1:11</a>
<span class="fr">1:11 </span><span class="ft">2 T'imo 4:18; Mwokoli: 2:20; 3:18; Tit 3:6</span></p>
<p class="x" id="FN8"><span class="notemark"></span><a class="notebackref" href="#V12">1:12</a>
<span class="xo">1:12 </span><span class="xt">Jud 5</span></p>
<p class="x" id="FN9"><span class="notemark"></span><a class="notebackref" href="#V14">1:14</a>
<span class="xo">1:14 </span><span class="xt">2 Akor 5:1; 2 T'imo 4:6; Joh 21:18-19</span></p>
<p class="x" id="FN10"><span class="notemark"></span><a class="notebackref" href="#V16">1:16</a>
<span class="xo">1:16-18 </span><span class="xt">Math' 17:1-8</span></p>
<p class="x" id="FN11"><span class="notemark"></span><a class="notebackref" href="#V19">1:19</a>
<span class="xo">1:19 </span><span class="xt">Zabu 119:105; Arum 1:2; 13:12; 1 P'et 1:10-11</span></p>
<p class="x" id="FN12"><span class="notemark"></span><a class="notebackref" href="#V21">1:21</a>
<span class="xo">1:21 </span><span class="xt">2 T'imo 3:15-16</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

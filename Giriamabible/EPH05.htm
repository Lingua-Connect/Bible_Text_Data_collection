<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Aefeso 5</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Aefeso</a></li>
<li><a href='EPH04.htm'>&lt;</a></li>
<li><a href='EPH.htm'>5</a></li>
<li><a href='EPH06.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='p'> <span class="verse" id="V1">1&#160;</span><a href="#FN1" class="notemark"><span class="popup">5:1 Math' 5:48; 1 Joh 3:1</span></a>Bai mwigeni Mulungu, here anae amuhendzao.   <span class="verse" id="V2">2&#160;</span><a href="#FN2" class="notemark"><span class="popup">5:2 3:17-18; 4:2, 15-16; 1 Akor 8:1; 2 Akor 5:14; Agal 6:10; Afil 2:2; Akol 2:2; 3:14-15; Sadaka: Agal 1:4; Aebu 10:5-10</span></a>Ishini kwa kuhendzana, dza viryahu Masihi arizhohuhendza siswi, hatha akidzilazha akifwa, here sadaka ya muruk'e mudzo kwa Mulungu kwa ut'u wehu siswi.   </div><div class='p'> <span class="verse" id="V3">3&#160;</span><a href="#FN3" class="notemark"><span class="popup">5:3-5 Agal 5:19-21</span></a><a href="#FN4" class="notemark"><span class="popup">5:3 Akol 3:5</span></a>Bai kwa kukala mudzauya mu at'u a Mulungu, k'amuv̱irya kuhadzwa na maut'u ga uzindzi bule, hedu maitsi-maitsi, na k'amuv̱irya kumbozera dzitso cha mut'u.   <span class="verse" id="V4">4&#160;</span><a href="#FN5" class="notemark"><span class="popup">5:4 4:29; Akol 3:8</span></a>K'amuhendzwa kunena maneno ga aibu, hedu ga kizuzu, k'amuv̱irya kuhenda madhe mai, mana gago k'agafwaha, ela hat'u ha vizho mushukuruni Mulungu.   <span class="verse" id="V5">5&#160;</span><a href="#FN6" class="notemark"><span class="popup">5:5 Arum 5:17</span></a>Bai ninwi manyani kamare kukala, muzindzi, hedu mut'u ahendaye maitsi-maitsi, hedu mut'u mwenye dzitso (mut'u dza iye ni muvoyi wa vizuka), k'andangira kamare kahi za uthawali wa Masihi na Mulungu.   <span class="verse" id="V6">6&#160;</span><a href="#FN7" class="notemark"><span class="popup">5:6 Arum 1:18; Aefe 2:3; Akol 2:4, 8; 3:6</span></a>Mut'u asimukenge kwa kumuahidhi maut'u ga ulongo, mana k'oro za Mulungu zindaadzirira ao at'u mario manahenda maut'u gaga, kwa kukala k'amamwagoha Mulungu.   <span class="verse" id="V7">7&#160;</span>Kwa vizho musishirikiane na at'u dza vizho aa.   </div><div class='p'> <span class="verse" id="V8">8&#160;</span><a href="#FN8" class="notemark"><span class="popup">5:8 Haho kapindi: 2:3, 11-12; 4:17-18, 22; Akol 3:7; Tit 3:3; Kahi za mulangaza: Joh 8:12; Akol 1:13; 1 P'et 2:9</span></a>Haho kapindi ninwi mwere mu kizani, ela vivi bai mu kahi za mulangaza wa Bwana, kwa vizho ishini here at'u mario mulangazani mav̱iryazho kuishi.   <span class="verse" id="V9">9&#160;</span><a href="#FN9" class="notemark"><span class="popup">5:9 Agal 5:22-23</span></a>Kwani at'u mario mulangazani ni kuhenda maut'u madzo-madzo, ga hachi na ga ujeri.   <span class="verse" id="V10">10&#160;</span><a href="#FN10" class="notemark"><span class="popup">5:10 Arum 12:2; 1 Ath'es 5:22</span></a>Dzifundisheni mumanye ni ut'u wani umufwahizao Bwana.   <span class="verse" id="V11">11&#160;</span>Na kidza musihusike na maut'u ga kizani, garigo k'agana faidha yoyosi, ela hat'u ha vizho gang'azeni.   <span class="verse" id="V12">12&#160;</span>Mana gago mahendago kisiri-siri, hatha k'aganeneka.   <span class="verse" id="V13">13&#160;</span><a href="#FN11" class="notemark"><span class="popup">5:13 Joh 3:20-21</span></a>Ela maut'u gaking'azwa, nikupigwa ni mulangaza na gakaonewa lwazu.   <span class="verse" id="V14">14&#160;</span><a href="#FN12" class="notemark"><span class="popup">5:14 Isa 26:19; 60:1; Arum 13:11; Jako 5:8</span></a>Kwani mulangaza ndiwo uhendao kit'u kikaoneka lwazu. Ndosa at'u ni kuamba,  </div><div class='q'>“Lamuka we urereye,  </div><div class='q2'>fufuka kula kuzimu,  </div><div class='q2'>na Masihi andakung'alira.”   </div><div class='p'> <span class="verse" id="V15">15&#160;</span>Kwa vizho bai, dzimanyirireni sana zho muishizho. Musiishi here at'u azuzu, ishini here at'u alachu.   <span class="verse" id="V16">16&#160;</span><a href="#FN13" class="notemark"><span class="popup">5:16 Akol 4:5</span></a>Humirani wakathi wenu t'ot'ot'o, mana siku zizi ni mbii.   <span class="verse" id="V17">17&#160;</span><a href="#FN14" class="notemark"><span class="popup">5:17 1:17; Arum 12:2</span></a>Kwa vizho bai musikale azuzu, ela manyani mahendzo ga Bwana ni noni.   <span class="verse" id="V18">18&#160;</span><a href="#FN15" class="notemark"><span class="popup">5:18 Ndhum 23:31-35; Arum 13:13</span></a>Musiree bule, mana divai indamwangamiza, ela hat'uhe, dzazwani Roho Mweri,   <span class="verse" id="V19">19&#160;</span><a href="#FN16" class="notemark"><span class="popup">5:19-20 Zabu 33:2-3; Akol 3:16-17; Aebu 13:15</span></a>na muimbirane zaburi, p'ambiyo na maira ga kiroho, na mioyoni mwenu mukale munamuimbira Bwana na kumushangilia.   <span class="verse" id="V20">20&#160;</span>Lazhani muv̱era kwa Mulungu Baba kila wakathi, na kwa kila kit'u, kwa dzina ra Bwana wehu Jesu Masihi.   <span class="verse" id="V21">21&#160;</span><a href="#FN17" class="notemark"><span class="popup">5:21–6:9 Akol 3:18–4:1; 1 P'et 2:18–3:7; 1 T'imo 2:1-13; Tit 2:1-10; 1 Joh 2:12-17</span></a><a href="#FN18" class="notemark"><span class="popup">5:21 1 P'et 5:5</span></a>Na kidza kwa ut'u wa kumwogoha Masihi, kila mumwenga wenu ni adzitsereze kwa mwandziwe.   </div><div class='s'>Mitoere ya midzini </div> <div class='r'>Akolosai 3:18–4:1  </div><div class='p'> <span class="verse" id="V22">22&#160;</span><a href="#FN19" class="notemark"><span class="popup">5:22-24 Akol 3:18; Tit 2:5; 1 P'et 3:1</span></a><a href="#FN20" class="notemark"><span class="popup">5:22 1 Akor 14:34-35</span></a>Ninwi ache, asikireni alume enu, dza zho mumusikirazho Bwana.   <span class="verse" id="V23">23&#160;</span><a href="#FN21" class="notemark"><span class="popup">5:23 1:22; 1 Akor 11:3</span></a>Kwani mulume nde kitswa cha muchewe, dza viryahu Masihi arizho ndiye kitswa cha kanisa. Kanisa ndo mwiri wa Masihi na iye nde mwokoliwe.   <span class="verse" id="V24">24&#160;</span>Bai dza viryahu kanisa rimusikirazho Masihi, ache nao ni maasikire alume ao kahi za maut'u gosi.   </div><div class='p'> <span class="verse" id="V25">25&#160;</span><a href="#FN22" class="notemark"><span class="popup">5:25-28 1:23; Akol 3:19; 1 P'et 3:7</span></a><a href="#FN23" class="notemark"><span class="popup">5:25 3:19</span></a>Ninwi alume nanwi, ahendzeni ache enu, dza viryahu Masihi arizhorihendza kanisa, hatha akidzilazha kwa ut'uwe.   <span class="verse" id="V26">26&#160;</span><a href="#FN24" class="notemark"><span class="popup">5:26 Arum 6:3-4; Tit 3:5; Aebu 10:22</span></a>Naye wahenda vivi ili arithenge k'anda na arisafishe na madzi kukirira kwa neno ra Mulungu.   <span class="verse" id="V27">27&#160;</span><a href="#FN25" class="notemark"><span class="popup">5:27 1:4; 2 Akor 11:2; Afil 1:10; Akol 1:22</span></a>Bai Jesu wahenda vizho, ili haho andihokudzariimisha ro kanisa mbereze, rikale rinang'ala-ng'ala bila maramara, hedu minyau, hedu ut'u udziwohalana na gago. Ela rikale ni eri bila kaila kokosi.   <span class="verse" id="V28">28&#160;</span>Kwa ngira iyo bai, alume nao suthi maahendze ache ao, dza vizho maihendzazho miri yao enye. Mut'u ahendzaye muchewe, nikukala anadzihendza mwenye.   <span class="verse" id="V29">29&#160;</span>Kwani k'akuna mut'u adimaye kuumena mwiriwe, hat'u ha vizho iye ni kuurisa na kuutsundzat'o, dza viryahu Masihi arihenderazho Kanisa.   <span class="verse" id="V30">30&#160;</span><a href="#FN26" class="notemark"><span class="popup">5:30 1:23; 1 Akor 12:27</span></a>Mana riro ni mwiriwe, na siswi fu vilungo zha uwo mwiriwe.   <span class="verse" id="V31">31&#160;</span><a href="#FN27" class="notemark"><span class="popup">5:31 Mwan 2:24</span></a>“Kwa ut'u uu mut'u andamuricha babaye na mameye agwirane na muchewe, na ao airi mandakala mwiri mumwenga.”   <span class="verse" id="V32">32&#160;</span><a href="#FN28" class="notemark"><span class="popup">5:32 Ugun 19:7</span></a>Siri ii be ni bomu, ela ninanena dzulu za Masihi na Kanisa.   <span class="verse" id="V33">33&#160;</span>Kwa vizho, ninwi nanwi, kila mumwenga wenu naamuhendze muchewe dza vizho adzihendzazho ye mwenye. Muche naye niamuishimu mulumewe.   </div><ul class='tnav'>
<li><a href='index.htm'>Aefeso</a></li>
<li><a href='EPH04.htm'>&lt;</a></li>
<li><a href='EPH.htm'>5</a></li>
<li><a href='EPH06.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">5:1</a>
<span class="xo">5:1 </span><span class="xt">Math' 5:48; 1 Joh 3:1</span></p>
<p class="f" id="FN2"><span class="notemark"></span><a class="notebackref" href="#V2">5:2</a>
<span class="fr">5:2 </span><span class="ft">3:17-18; 4:2, 15-16; 1 Akor 8:1; 2 Akor 5:14; Agal 6:10; Afil 2:2; Akol 2:2; 3:14-15; Sadaka: Agal 1:4; Aebu 10:5-10</span></p>
<p class="x" id="FN3"><span class="notemark"></span><a class="notebackref" href="#V3">5:3</a>
<span class="xo">5:3-5 </span><span class="xt">Agal 5:19-21</span></p>
<p class="x" id="FN4"><span class="notemark"></span><a class="notebackref" href="#V3">5:3</a>
<span class="xo">5:3 </span><span class="xt">Akol 3:5</span></p>
<p class="x" id="FN5"><span class="notemark"></span><a class="notebackref" href="#V4">5:4</a>
<span class="xo">5:4 </span><span class="xt">4:29; Akol 3:8</span></p>
<p class="x" id="FN6"><span class="notemark"></span><a class="notebackref" href="#V5">5:5</a>
<span class="xo">5:5 </span><span class="xt">Arum 5:17</span></p>
<p class="x" id="FN7"><span class="notemark"></span><a class="notebackref" href="#V6">5:6</a>
<span class="xo">5:6 </span><span class="xt">Arum 1:18; Aefe 2:3; Akol 2:4, 8; 3:6</span></p>
<p class="f" id="FN8"><span class="notemark"></span><a class="notebackref" href="#V8">5:8</a>
<span class="fr">5:8 </span><span class="ft">Haho kapindi: 2:3, 11-12; 4:17-18, 22; Akol 3:7; Tit 3:3; Kahi za mulangaza: Joh 8:12; Akol 1:13; 1 P'et 2:9</span></p>
<p class="x" id="FN9"><span class="notemark"></span><a class="notebackref" href="#V9">5:9</a>
<span class="xo">5:9 </span><span class="xt">Agal 5:22-23</span></p>
<p class="x" id="FN10"><span class="notemark"></span><a class="notebackref" href="#V10">5:10</a>
<span class="xo">5:10 </span><span class="xt">Arum 12:2; 1 Ath'es 5:22</span></p>
<p class="x" id="FN11"><span class="notemark"></span><a class="notebackref" href="#V13">5:13</a>
<span class="xo">5:13 </span><span class="xt">Joh 3:20-21</span></p>
<p class="x" id="FN12"><span class="notemark"></span><a class="notebackref" href="#V14">5:14</a>
<span class="xo">5:14 </span><span class="xt">Isa 26:19; 60:1; Arum 13:11; Jako 5:8</span></p>
<p class="x" id="FN13"><span class="notemark"></span><a class="notebackref" href="#V16">5:16</a>
<span class="xo">5:16 </span><span class="xt">Akol 4:5</span></p>
<p class="x" id="FN14"><span class="notemark"></span><a class="notebackref" href="#V17">5:17</a>
<span class="xo">5:17 </span><span class="xt">1:17; Arum 12:2</span></p>
<p class="x" id="FN15"><span class="notemark"></span><a class="notebackref" href="#V18">5:18</a>
<span class="xo">5:18 </span><span class="xt">Ndhum 23:31-35; Arum 13:13</span></p>
<p class="x" id="FN16"><span class="notemark"></span><a class="notebackref" href="#V19">5:19</a>
<span class="xo">5:19-20 </span><span class="xt">Zabu 33:2-3; Akol 3:16-17; Aebu 13:15</span></p>
<p class="x" id="FN17"><span class="notemark"></span><a class="notebackref" href="#V21">5:21</a>
<span class="xo">5:21–6:9 </span><span class="xt">Akol 3:18–4:1; 1 P'et 2:18–3:7; 1 T'imo 2:1-13; Tit 2:1-10; 1 Joh 2:12-17</span></p>
<p class="x" id="FN18"><span class="notemark"></span><a class="notebackref" href="#V21">5:21</a>
<span class="xo">5:21 </span><span class="xt">1 P'et 5:5</span></p>
<p class="x" id="FN19"><span class="notemark"></span><a class="notebackref" href="#V22">5:22</a>
<span class="xo">5:22-24 </span><span class="xt">Akol 3:18; Tit 2:5; 1 P'et 3:1</span></p>
<p class="x" id="FN20"><span class="notemark"></span><a class="notebackref" href="#V22">5:22</a>
<span class="xo">5:22 </span><span class="xt">1 Akor 14:34-35</span></p>
<p class="x" id="FN21"><span class="notemark"></span><a class="notebackref" href="#V23">5:23</a>
<span class="xo">5:23 </span><span class="xt">1:22; 1 Akor 11:3</span></p>
<p class="x" id="FN22"><span class="notemark"></span><a class="notebackref" href="#V25">5:25</a>
<span class="xo">5:25-28 </span><span class="xt">1:23; Akol 3:19; 1 P'et 3:7</span></p>
<p class="x" id="FN23"><span class="notemark"></span><a class="notebackref" href="#V25">5:25</a>
<span class="xo">5:25 </span><span class="xt">3:19</span></p>
<p class="x" id="FN24"><span class="notemark"></span><a class="notebackref" href="#V26">5:26</a>
<span class="xo">5:26 </span><span class="xt">Arum 6:3-4; Tit 3:5; Aebu 10:22</span></p>
<p class="x" id="FN25"><span class="notemark"></span><a class="notebackref" href="#V27">5:27</a>
<span class="xo">5:27 </span><span class="xt">1:4; 2 Akor 11:2; Afil 1:10; Akol 1:22</span></p>
<p class="x" id="FN26"><span class="notemark"></span><a class="notebackref" href="#V30">5:30</a>
<span class="xo">5:30 </span><span class="xt">1:23; 1 Akor 12:27</span></p>
<p class="x" id="FN27"><span class="notemark"></span><a class="notebackref" href="#V31">5:31</a>
<span class="xo">5:31 </span><span class="xt">Mwan 2:24</span></p>
<p class="x" id="FN28"><span class="notemark"></span><a class="notebackref" href="#V32">5:32</a>
<span class="xo">5:32 </span><span class="xt">Ugun 19:7</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 2 Akorintho 2</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 Akorintho</a></li>
<li><a href='2CO01.htm'>&lt;</a></li>
<li><a href='2CO.htm'>2</a></li>
<li><a href='2CO03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='nb'> <span class="verse" id="V1">1&#160;</span><a href="#FN1" class="notemark"><span class="popup">2:1 12:21; 1 Akor 4:21</span></a>Bai, naona baha nisidze kaheri ko kwenu, mana sihendzeze kudzamushononesa kaheri.   <span class="verse" id="V2">2&#160;</span>Kwani ninwi ndinwi mudimao kunihendya nikale na raha. Vikara nikimushononesa, mino ndagerwa furaha ni h'ani?   <span class="verse" id="V3">3&#160;</span><a href="#FN2" class="notemark"><span class="popup">2:3 13:10</span></a>Iryahu baruwa niriyomwandhikira, nayandhika vizho ili kwamba ninwi muv̱iryao kunip'a furaha musidze mukanishononesa wakathi nikidza kuko. Kwani nina hakika nanwi nyosi, kukala furaha yangu be ndo furaha yenu nyosi.   <span class="verse" id="V4">4&#160;</span><a href="#FN3" class="notemark"><span class="popup">2:4 7:8; Mahe 20:31; 1 Akor 16:24</span></a>Baruwa iyo nayandhika kwa utsungu munji na huzuni kahi za moyo wangu. Nayandhika na matsozi manji. Na sihendere vizho ili nimushononese ninwi, navihenda ili mupate kumanya go mahendzo mabomu nirigo nago dzulu zenu.   </div><div class='s'>P'aulo anaambira Akorintho mamusamehe ye ariyehenda dambi </div> <div class='p'> <span class="verse" id="V5">5&#160;</span>Na kala hana mut'u ariyehenda at'u mashononeke, be k'anishononesere mimi h'akiyangu. Kwa kiasi fulani wamushononesa ninwi nyosi. Ninanena vivi ili p'ore nikakala mukali zhomu.   <span class="verse" id="V6">6&#160;</span><a href="#FN4" class="notemark"><span class="popup">2:6 7:11</span></a>Kwa mut'u dza iye, yo adhabu muriyomup'a anji enu inamuthosha.   <span class="verse" id="V7">7&#160;</span><a href="#FN5" class="notemark"><span class="popup">2:7 Akol 3:13</span></a>Kiserecho ni mumusamehe na mumwangize moyo p'ore akashononeka zhomu hatha akabandika moyo.   <span class="verse" id="V8">8&#160;</span>Kwa vizho bai, ninamuvoya mumwanyese kukala munamuhendza jeri.   <span class="verse" id="V9">9&#160;</span><a href="#FN6" class="notemark"><span class="popup">2:9 7:15; 10:6</span></a>Baruwa iryahu pia, nayandhika ili nipate kuhakikisha chamba mu asikizi kahi za maut'u gosi.   <span class="verse" id="V10">10&#160;</span>Mut'u yoyosi mukimusamehe ninwi, hatha mimi nami nidzamusamehe. Na kala hana ut'u wowosi uriwo mimi nausamehe, nausamehe mbere za Masihi kwa ut'u wenu ninwi.   <span class="verse" id="V11">11&#160;</span><a href="#FN7" class="notemark"><span class="popup">2:11 1 P'et 5:8</span></a>Nafuhende vivi ili Shethani asipate nafasi ya kuhushinda akili, kwani mipangoye ni yo huimanyayo kare.   </div><div class='s'>Wasiwasi wa P'aulo kuko T'eroa </div> <div class='p'> <span class="verse" id="V12">12&#160;</span><a href="#FN8" class="notemark"><span class="popup">2:12 1 Akor 16:9</span></a>Nirihongira mudzi wa T'eroa kwa ut'u wa wo Uv̱oro Udzo wa Masihi, Bwana wanivugulira ngira,   <span class="verse" id="V13">13&#160;</span><a href="#FN9" class="notemark"><span class="popup">2:13 1 Ath'es 3:1; Tito: 2 Akor 7:6, 13-14; 8:6, 16, 23; 12:18; Agal 2:1, 3; 2 T'imo 4:10; Tit 1:4; Mak'edonia: 7:5; Mahe 20:1</span></a>ela kwa kukala ndugu yangu Tito were k'ako, nakosa dheri kahi za moyo wangu. Kwa vizho nikilaga nikidza kuku Mak'edonia.   </div><div class='s'>Ushindi upatikanao kahi za Masihi </div> <div class='p'> <span class="verse" id="V14">14&#160;</span>Ela Mulungu naagerwe muv̱era; kwani siku zosi, iye nde ahulongozaye kahi za yo ngororoki ya ushindi wa Masihi, na kufwadimira kuamanyisa at'u wo ujeri wa Masihi kila hat'u. Ujeri uu unanuk'at'o here marashi.   <span class="verse" id="V15">15&#160;</span><a href="#FN10" class="notemark"><span class="popup">2:15 1 Akor 1:18</span></a>Kwani siswi hu marashi ga Masihi gambozwago kwa kazi ya Mulungu kahi za ao maokolwao na ao mangamikao.   <span class="verse" id="V16">16&#160;</span><a href="#FN11" class="notemark">*<span class="popup">2:16 Ni h'ani adimaye kuhenda kazi dza ino?: 3:5-6</span></a>Kwa ao mangamikao, hu muruk'e wa kifwa undiwoangiza kifwani. Ela kwa ao maokolwao hu muruk'e wa uzima undiwoangiza uzimani. H'aya ni h'ani adimaye kuhenda kazi dza ino?   <span class="verse" id="V17">17&#160;</span><a href="#FN12" class="notemark"><span class="popup">2:17 4:2; Afil 1:15-17; 1 Ath'es 2:3, 5, 10; 1 P'et 4:11</span></a>Kwani siswi k'afuhere at'u anji mahubirio neno ra Mulungu ili mapate p'esa! Siswi hunahubiri kahi za ueri mbere za Mulungu. Hunahubiri kahi za Masihi here at'u mariohumwa ni Mulungu.   </div><ul class='tnav'>
<li><a href='index.htm'>2 Akorintho</a></li>
<li><a href='2CO01.htm'>&lt;</a></li>
<li><a href='2CO.htm'>2</a></li>
<li><a href='2CO03.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">2:1</a>
<span class="xo">2:1 </span><span class="xt">12:21; 1 Akor 4:21</span></p>
<p class="x" id="FN2"><span class="notemark"></span><a class="notebackref" href="#V3">2:3</a>
<span class="xo">2:3 </span><span class="xt">13:10</span></p>
<p class="x" id="FN3"><span class="notemark"></span><a class="notebackref" href="#V4">2:4</a>
<span class="xo">2:4 </span><span class="xt">7:8; Mahe 20:31; 1 Akor 16:24</span></p>
<p class="x" id="FN4"><span class="notemark"></span><a class="notebackref" href="#V6">2:6</a>
<span class="xo">2:6 </span><span class="xt">7:11</span></p>
<p class="x" id="FN5"><span class="notemark"></span><a class="notebackref" href="#V7">2:7</a>
<span class="xo">2:7 </span><span class="xt">Akol 3:13</span></p>
<p class="x" id="FN6"><span class="notemark"></span><a class="notebackref" href="#V9">2:9</a>
<span class="xo">2:9 </span><span class="xt">7:15; 10:6</span></p>
<p class="x" id="FN7"><span class="notemark"></span><a class="notebackref" href="#V11">2:11</a>
<span class="xo">2:11 </span><span class="xt">1 P'et 5:8</span></p>
<p class="x" id="FN8"><span class="notemark"></span><a class="notebackref" href="#V12">2:12</a>
<span class="xo">2:12 </span><span class="xt">1 Akor 16:9</span></p>
<p class="f" id="FN9"><span class="notemark"></span><a class="notebackref" href="#V13">2:13</a>
<span class="fr">2:13 </span><span class="ft">1 Ath'es 3:1; Tito: 2 Akor 7:6, 13-14; 8:6, 16, 23; 12:18; Agal 2:1, 3; 2 T'imo 4:10; Tit 1:4; Mak'edonia: 7:5; Mahe 20:1</span></p>
<p class="x" id="FN10"><span class="notemark"></span><a class="notebackref" href="#V15">2:15</a>
<span class="xo">2:15 </span><span class="xt">1 Akor 1:18</span></p>
<p class="f" id="FN11"><span class="notemark">*</span><a class="notebackref" href="#V16">2:16</a>
<span class="fr">2:16 </span><span class="ft">Ni h'ani adimaye kuhenda kazi dza ino?: </span><span class="xt">3:5-6</span></p>
<p class="x" id="FN12"><span class="notemark"></span><a class="notebackref" href="#V17">2:17</a>
<span class="xo">2:17 </span><span class="xt">4:2; Afil 1:15-17; 1 Ath'es 2:3, 5, 10; 1 P'et 4:11</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

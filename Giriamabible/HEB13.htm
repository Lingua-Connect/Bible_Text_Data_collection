<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Aeburania 13</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Aeburania</a></li>
<li><a href='HEB12.htm'>&lt;</a></li>
<li><a href='HEB.htm'>13</a></li>
<li><a href='JAS01.htm'>&gt;</a></li>
</ul>
<div class="main">
 
<div class='chapterlabel' id="V0"> 13</div><div class='s'>Malagizo ga mwisho-mwisho </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">13:1 6:10; 10:24; 13:16; 1 P'et 1:22</span></a>Endererani kuhendzana here ndugu.   <span class="verse" id="V2">2&#160;</span><a href="#FN2" class="notemark"><span class="popup">13:2 Mwan 18:1-8; 19:1-3; Ayub 31:32; Arum 12:13; 1 T'imo 3:2; 5:10; 1 P'et 4:9; 3 Joh 8</span></a>Karibishani ajeni siku zosi, kwani angine mahenda vizho na makikaribisha malaika bila kumanya.   <span class="verse" id="V3">3&#160;</span><a href="#FN3" class="notemark"><span class="popup">13:3 10:34; Math' 25:36</span></a>Akumbukireni at'u mario jela, here kwamba ninwi nanwi mu kuko. Akumbukireni ao mateswao, here kwamba ndinwi muteswao.   </div><div class='p'> <span class="verse" id="V4">4&#160;</span><a href="#FN4" class="notemark"><span class="popup">13:4 1 Akor 7:2-4; 1 Ath'es 4:3-8</span></a>Ndoa naiishimiwe ni kila mut'u. At'u mariohalana namakale aaminifu, kwani Mulungu andaahukumu at'u mazingao.   </div><div class='p'> <span class="verse" id="V5">5&#160;</span><a href="#FN5" class="notemark"><span class="popup">13:5 Kumbu 31:6, 8; Afil 4:11-12; 1 T'imo 6:7-10</span></a>Musikale at'u a kuhendza p'esa. Thoshekani na zho murizho nazho, kwani Mulungu waamba,  </div><div class='q'>“Sindakutsuha hedu kukuricha.”   </div><div class='m'> <span class="verse" id="V6">6&#160;</span><a href="#FN6" class="notemark"><span class="popup">13:6 Zabu 118:6</span></a>Kwa ut'u uwo wenye bai, funadima kunena bila woga fukaamba,  </div><div class='q'>“Bwana ndiye mwavizi wangu,  </div><div class='q2'>Nami sindagoha kit'u,  </div><div class='q2'>mudamu andanihendadze?”   </div><div class='p'> <span class="verse" id="V7">7&#160;</span><a href="#FN7" class="notemark"><span class="popup">13:7 6:12; 1 Akor 4:16</span></a>Vidze munaakumbukira o vilongozi enu? Ninanena dzulu za aryahu mariomwambiriza neno ra Mulungu. Lolani zho maisha gao gadzizhoreha maut'u madzo, na muige riro kuluhiro marirokala naro.   <span class="verse" id="V8">8&#160;</span>Jesu Masihi ni iye mumwenga, dzana, na rero, na hatha kare na kare, k'agaluka bule.   <span class="verse" id="V9">9&#160;</span><a href="#FN8" class="notemark"><span class="popup">13:9 Arum 14:2; Akol 2:20-22; 1 T'imo 4:3</span></a>Bai, musingamizwe ngira ni mafundisho mangine majeni. Kwani ni vidzo mioyo yehu yangizwe nguvu ni nema ya Mulungu, na si kwa kuthuwa mizizo ya zhakurya. Mana hatha o mariothuwa mizizo iyo kidza k'amapatire faidha yoyosi.   </div><div class='p'> <span class="verse" id="V10">10&#160;</span>Siswi funa kijaja cha kwambozera sadaka kiricho o alombi a Kiyahudi mahendao kazi mo hemani, k'amana hachi ya kurya chochosi kidzichombozwa haho.   <span class="verse" id="V11">11&#160;</span><a href="#FN9" class="notemark"><span class="popup">13:11 9:7; Alaw 16:27</span></a>Kwani ye mulombi mubomu mwenye akimboza sadaka ya kutsusa dambi, nikukala anamboza milatso h'akeye kahi za ho Hat'u Haeri, ela o nyama enye nikwendaochwa ndze ya k'ambi.   <span class="verse" id="V12">12&#160;</span><a href="#FN10" class="notemark"><span class="popup">13:12-13 11:26; Math' 27:31-33</span></a>Na kwa ut'u uwo, Jesu naye walagwa kuko ndze ya mudzi, ili atsuse at'u dambi kukirira na iyo milatsoye.   <span class="verse" id="V13">13&#160;</span>Kwa vizho bai, nafumuthuwe Jesu kuko ndze ya k'ambi, fukapate muthalo wehu kahi za riro hukanwa arirohukanwa, na akivumirira.   <span class="verse" id="V14">14&#160;</span><a href="#FN11" class="notemark"><span class="popup">13:14 11:9-10, 13, 16; 12:22, 28; Afil 3:20; 2 Akor 5:6; 1 P'et 2:11; Ugun 21:2</span></a>Kwani k'ahuna mudzi wa kutoa bule haha ts'i, ela fuchere kuumala uwo mudzi undiwokudza.   <span class="verse" id="V15">15&#160;</span><a href="#FN12" class="notemark"><span class="popup">13:15 Aefe 5:19-20; Zabu 50:14, 23</span></a>Bai kukirira na kwa Jesu, nafumwambozere Mulungu sadaka ya kumulika kwenda-kwenda. Nafuhende vivi kukirira na go maneno ga kuranula dzinare.   <span class="verse" id="V16">16&#160;</span><a href="#FN13" class="notemark"><span class="popup">13:16 Agal 6:10; Afil 4:18</span></a>Musitsoke kuhenda madzo, na kuaviza at'u na vit'u murizho nazho, mana zizo be ndo sadaka zimufwahizazo Mulungu.   </div><div class='p'> <span class="verse" id="V17">17&#160;</span><a href="#FN14" class="notemark"><span class="popup">13:17 Izik 3:17; Mahe 20:28-31; 1 Akor 16:16</span></a>Asikireni vilongozi enu a kiroho na muhende zho mamwambazho. Kwani ao ndo arisa a roho zenu na mandakwendamboza hesabu mbere za Mulungu. Mukiasikira, mandahenda kazi na raha, na faidha ni kwenu. Ela mukikahala kuasikira, mandahenda kazi iyo kwa huzuni, nanwi kwenu ninwi kundakala k'akuna faidha yoyosi.   </div><div class='p'> <span class="verse" id="V18">18&#160;</span><a href="#FN15" class="notemark"><span class="popup">13:18 10:22; Arum 15:30; 2 Akor 1:12; Mahe 24:16</span></a>Funa hakika kukala mioyo yehu ni mitsuki kamare, na funamala kila fundirorihenda rikale ni ra karakara na ra ishima. Kwa vizho bai, endererani kuhuvoyera.   <span class="verse" id="V19">19&#160;</span>Na zaidhi sana, ninamuvoya munivoyere, ili Mulungu akale andanudzya kwenu haraka.   </div><div class='p'> <span class="verse" id="V20">20-21&#160;</span><a href="#FN16" class="notemark"><span class="popup">13:20 Dheri: 12:14; Arum 5:1; 2 Akor 13:11; Kilagane: 8:6; Milatso: 9:12</span></a><a href="#FN17" class="notemark"><span class="popup">13:21 Aefe 2:10; Afil 2:12-13</span></a>Jesu murisa mubomu wa zo ng'ondzi, wamwaga milatsoye akiika kilagane cha kare na kare. Bai ninavoya kukala, iye Mulungu arehaye dheri, na ariyemufufula Bwana wehu Jesu, amup'e kila kiricho kidzo cha kumwaviza ninwi muhende mahendzoge. Kidza ninavoya kwamba, kukirira na kwa Jesu Masihi, ahende kazi ndani yenu here ahendzazho mwenye. Nguma naikale kwa Jesu Masihi hatha kare na kare! H'aami.   </div><div class='p'> <span class="verse" id="V22">22&#160;</span>Bai ndugu zangu, ninamuvoya kukala, uv̱oro uu wa kwangiza nguvu be muugwiret'o. Kwani hatha sindhikire ut'u unji bule.   <span class="verse" id="V23">23&#160;</span><a href="#FN18" class="notemark"><span class="popup">13:23 T'imoth'i: 1 Akor 4:17</span></a>Kidza ningahendza mumanye kukala ndugu yehu T'imoth'i wambola ko jela, kwa vizho akidza haraka, mundafona hosi, kuko.   <span class="verse" id="V24">24&#160;</span>Mudzalamuswa ni ndugu a Italiya. H'aya, fulamusireni vilongozi enu osi, hamwenga na at'u osi a Mulungu.   <span class="verse" id="V25">25&#160;</span><a href="#FN19" class="notemark"><span class="popup">13:25 Agal 6:18</span></a>Nema naikale hamwenga nanwi nyosi. H'aami.  </div><ul class='tnav'>
<li><a href='index.htm'>Aeburania</a></li>
<li><a href='HEB12.htm'>&lt;</a></li>
<li><a href='HEB.htm'>13</a></li>
<li><a href='JAS01.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">13:1</a>
<span class="xo">13:1 </span><span class="xt">6:10; 10:24; 13:16; 1 P'et 1:22</span></p>
<p class="x" id="FN2"><span class="notemark"></span><a class="notebackref" href="#V2">13:2</a>
<span class="xo">13:2 </span><span class="xt">Mwan 18:1-8; 19:1-3; Ayub 31:32; Arum 12:13; 1 T'imo 3:2; 5:10; 1 P'et 4:9; 3 Joh 8</span></p>
<p class="x" id="FN3"><span class="notemark"></span><a class="notebackref" href="#V3">13:3</a>
<span class="xo">13:3 </span><span class="xt">10:34; Math' 25:36</span></p>
<p class="x" id="FN4"><span class="notemark"></span><a class="notebackref" href="#V4">13:4</a>
<span class="xo">13:4 </span><span class="xt">1 Akor 7:2-4; 1 Ath'es 4:3-8</span></p>
<p class="x" id="FN5"><span class="notemark"></span><a class="notebackref" href="#V5">13:5</a>
<span class="xo">13:5 </span><span class="xt">Kumbu 31:6, 8; Afil 4:11-12; 1 T'imo 6:7-10</span></p>
<p class="x" id="FN6"><span class="notemark"></span><a class="notebackref" href="#V6">13:6</a>
<span class="xo">13:6 </span><span class="xt">Zabu 118:6</span></p>
<p class="x" id="FN7"><span class="notemark"></span><a class="notebackref" href="#V7">13:7</a>
<span class="xo">13:7 </span><span class="xt">6:12; 1 Akor 4:16</span></p>
<p class="x" id="FN8"><span class="notemark"></span><a class="notebackref" href="#V9">13:9</a>
<span class="xo">13:9 </span><span class="xt">Arum 14:2; Akol 2:20-22; 1 T'imo 4:3</span></p>
<p class="x" id="FN9"><span class="notemark"></span><a class="notebackref" href="#V11">13:11</a>
<span class="xo">13:11 </span><span class="xt">9:7; Alaw 16:27</span></p>
<p class="x" id="FN10"><span class="notemark"></span><a class="notebackref" href="#V12">13:12</a>
<span class="xo">13:12-13 </span><span class="xt">11:26; Math' 27:31-33</span></p>
<p class="x" id="FN11"><span class="notemark"></span><a class="notebackref" href="#V14">13:14</a>
<span class="xo">13:14 </span><span class="xt">11:9-10, 13, 16; 12:22, 28; Afil 3:20; 2 Akor 5:6; 1 P'et 2:11; Ugun 21:2</span></p>
<p class="x" id="FN12"><span class="notemark"></span><a class="notebackref" href="#V15">13:15</a>
<span class="xo">13:15 </span><span class="xt">Aefe 5:19-20; Zabu 50:14, 23</span></p>
<p class="x" id="FN13"><span class="notemark"></span><a class="notebackref" href="#V16">13:16</a>
<span class="xo">13:16 </span><span class="xt">Agal 6:10; Afil 4:18</span></p>
<p class="x" id="FN14"><span class="notemark"></span><a class="notebackref" href="#V17">13:17</a>
<span class="xo">13:17 </span><span class="xt">Izik 3:17; Mahe 20:28-31; 1 Akor 16:16</span></p>
<p class="x" id="FN15"><span class="notemark"></span><a class="notebackref" href="#V18">13:18</a>
<span class="xo">13:18 </span><span class="xt">10:22; Arum 15:30; 2 Akor 1:12; Mahe 24:16</span></p>
<p class="f" id="FN16"><span class="notemark"></span><a class="notebackref" href="#V20">13:20-21</a>
<span class="fr">13:20 </span><span class="ft">Dheri: 12:14; Arum 5:1; 2 Akor 13:11; Kilagane: 8:6; Milatso: 9:12</span></p>
<p class="x" id="FN17"><span class="notemark"></span><a class="notebackref" href="#V20">13:20-21</a>
<span class="xo">13:21 </span><span class="xt">Aefe 2:10; Afil 2:12-13</span></p>
<p class="f" id="FN18"><span class="notemark"></span><a class="notebackref" href="#V23">13:23</a>
<span class="fr">13:23 </span><span class="ft">T'imoth'i: 1 Akor 4:17</span></p>
<p class="x" id="FN19"><span class="notemark"></span><a class="notebackref" href="#V25">13:25</a>
<span class="xo">13:25 </span><span class="xt">Agal 6:18</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

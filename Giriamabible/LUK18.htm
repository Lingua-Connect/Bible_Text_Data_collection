<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Luka 18</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Luka</a></li>
<li><a href='LUK17.htm'>&lt;</a></li>
<li><a href='LUK.htm'>18</a></li>
<li><a href='LUK19.htm'>&gt;</a></li>
</ul>
<div class="main">
 
<div class='chapterlabel' id="V0"> 18</div><div class='s'>Jesu anaambira anafundzie mavoye hasiho kutsoka </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">18:1 11:2; Arum 12:12; Afil 4:6; Akol 4:2; 1 Ath'es 5:17</span></a>Siku mwenga Jesu akiambira o anafundzie fumbo riri, ili aafundishe kukala manav̱irya kuvoya hasiho kutsoka.   <span class="verse" id="V2">2&#160;</span>Akiamba, “Kwakala kuna jaji mumwenga kahi za mudzi mumwenga ariyekala k'amwagoha Mulungu hedu hatha kujali at'u.   <span class="verse" id="V3">3&#160;</span>Na bai kahi za mudzi uryahu vizho kwere kuna mwanamuche gungu ariyekala achenda kwa yuyahu jaji kila siku na kumwamba, ‘K'unip'a hachi yangu dzulu za yuno hadhui yangu?’   <span class="verse" id="V4">4-5&#160;</span><a href="#FN2" class="notemark"><span class="popup">18:5 11:7-8</span></a>Bai zhahala muda mure, jaji yuyahu k'endzi kuhenda here ye mwanamuche ahendzazho, ela mwisho akiaza mo moyoni, ‘Vingahokala simwogoha Mulungu hedu hatha kujali mut'u yoyosi, ela hatha vizho kwa kukala yuyu gungu ananibudzya, be ninamup'a hachiye, kwani nisihohenda vizho be k'andaricha kunidzirira na mwishowe andanitsosha!’ ”   <span class="verse" id="V6">6&#160;</span>Jesu akienderera kuamba, “Kala jaji asemogoha Mulungu anadima kutsoshwa dza vizho.   <span class="verse" id="V7">7&#160;</span>Vidze Mulungu andakosa kuap'a hachi at'ue mwenye, mamuririrao usiku na mutsana ili mapate wavizi? Vidze Mulungu andatoa kuaviza?   <span class="verse" id="V8">8&#160;</span>Namwambira kamare, iye andahakikisha kukala madzapata hachi yao kidza haraka. Ela hamwenga na vizho, vidze Mwana wa Mudamu adzaho hano dhuniani andaona kuluhiro jeri?”   </div><div class='s'>Fumbo dzulu za Farisayo na Muthozi wa kodi </div> <div class='p'> <span class="verse" id="V9">9&#160;</span>Gonya Jesu akiambira fumbo riri ao madzionao kukala ni ahachi na enye kuav̱udhya at'u angine.   <span class="verse" id="V10">10&#160;</span>Jesu akiandza vivi, “Kwereko at'u alume airi mariokwenda kahi za ro Hekalu kuvoya Mulungu, bai kahi za ao airi, mumwenga were ni Farisayo na mungine ye were ni muthozi wa kodi.   <span class="verse" id="V11">11&#160;</span>Bai ye Farisayo akirungarara na akivoya voyo riri kimoyo-moyo akiamba, ‘Nakulazhira muv̱era Mulungu, kwa kukala mimi si dza here at'u angine, si munyang'anyi, si mulongo, kidza si muzindzi dza at'u angine marizho. Nakulazhira muv̱era kwa kukala si dza here riri rithozi ra kodi haha.   <span class="verse" id="V12">12&#160;</span><a href="#FN3" class="notemark"><span class="popup">18:12 11:42; Math' 6:16-17; 23:23</span></a>Mino kahi za wiki ndzima, nafunga siku mbiri, kidza ninakup'a sehemu ya kumi ya zhosi nipatazho.’   <span class="verse" id="V13">13&#160;</span><a href="#FN4" class="notemark"><span class="popup">18:13 5:8; Zabu 51:1, 3</span></a>Ela ye muthozi wa kodi k'ahendere vizho, arizhohenda ni kwamba waima kure, na hatha ko kulola ko dzulu mulunguni zhamushinda. Wadzipiga makonde ga laga kwa ko kushononeka zhomu akiamba, ‘Nionera mbazi Mulungu, mimi ni mwenye dambi!’ ”   <span class="verse" id="V14">14&#160;</span><a href="#FN5" class="notemark"><span class="popup">18:14 Zabu 51:17; Math' 23:12</span></a>Jesu arihogonya kunena vizho, akiamba, “Jeri wenye namwambira, yuyu muthozi wa kodi be wakwenda kwakwe mudzini akikala adzahendywa muhachi ni Mulungu, ela ye Farisayo k'avikalire vizho bule, mana mut'u ahendzaye kudzanula, andatserezwa, ela mut'u adzitserezaye andanulwa.”   </div><div class='s'>Jesu anahasa ahoho athithe </div> <div class='r'>Math'ayo 19:13-15; Mariko 10:13-16  </div><div class='p'> <span class="verse" id="V15">15&#160;</span>Vikara at'u mere manamurehera ahoho aagut'e. Ela o anafundzie marihoona vizho makiadumulira.   <span class="verse" id="V16">16&#160;</span>Ela Jesu arihoona vizho, akiaiha o ahoho na akiambira o anafundzie, “Aricheni o ahoho athithe madze kwangu, musiakahaze bule, mana wo uthawali wa Mulungu ni wa at'u dza vizho aa.   <span class="verse" id="V17">17&#160;</span><a href="#FN6" class="notemark"><span class="popup">18:17 Math' 18:3</span></a>Namwambira ujeri wenye, mut'u ariye k'andauhokera uthawali wa Mulungu dza here muhoho muthithe, k'andawangira ng'o.”   </div><div class='s'>Jesu ananena na kilongozi thajiri </div> <div class='r'>Math'ayo 19:16-30; Mariko 10:17-31  </div><div class='p'> <span class="verse" id="V18">18&#160;</span><a href="#FN7" class="notemark"><span class="popup">18:18 10:25</span></a>Bai mut'u mungine ariyekala ni kilongozi wa Kiyahudi akimuza Jesu akiamba, “Mwalimu mudzo, nihendedze hatha niupate uzima wa kare na kare?”   <span class="verse" id="V19">19&#160;</span>Jesu akimudzigidzya akiamba, “Kwanoni unaniha mudzo? K'akuna mudzo asihokala Mulungu thu basi.”   <span class="verse" id="V20">20&#160;</span><a href="#FN8" class="notemark"><span class="popup">18:20 Kumbo 20:12-16; Kumbu 5:16-20</span></a>Ela dzulu za swaliro, uwe unamanya malagizo ga Mulungu, “Usizinge, usalage, usiiye, usimboze ushahidhi wa ulongo, na aishimu babayo na mameyo.”   <span class="verse" id="V21">21&#160;</span>Ye kilongozi wa Kiyahudi arihosikira vizho akiamba, “Gaga gosi nagagwira hangu nichere muhoho.”   <span class="verse" id="V22">22&#160;</span><a href="#FN9" class="notemark"><span class="popup">18:22 12:33; Math' 8:21-22</span></a>Jesu arihosikira gago akimwamba, “Uwe uchere unahungukirwa ni kit'u kimwenga, nacho ni kiki, guza zhosi urizho nazho, gonya uhale zo p'esa uagazhire akiya, nawe undakala na akiba ko mulunguni. Ukigonya vizho ndzo unithuwe.”   <span class="verse" id="V23">23&#160;</span>Bai ye mut'u arihosikira vizho, akidzalwa ni kigondzi, mana were ni shaha k'amuna.   <span class="verse" id="V24">24&#160;</span>Jesu akimulolat'o, gonya akiamba, “Ni vikomu zhomu kwa mashaha kwangira kahi za uthawali wa Mulungu.   <span class="verse" id="V25">25&#160;</span>Kwani ni rahisi ngamira kukira kahi za t'undu ya shindano kuriko shaha kwangira kahi za uthawali wa Mulungu.”   <span class="verse" id="V26">26&#160;</span>Bai o marihosikira vizho makiamba, “Hatha ni h'ani adimaye kuokoka be zho?”   <span class="verse" id="V27">27&#160;</span><a href="#FN10" class="notemark"><span class="popup">18:27 Zaka 8:6; Luk 1:37</span></a>Jesu akidzigidzya akiamba, “Kisodimikika kwa mudamu, kwa Mulungu kinadimikika.”   <span class="verse" id="V28">28&#160;</span>P'et'ero akiamba, “Lola, fwaricha midzi yehu fukikuthuwa uwe.”   <span class="verse" id="V29">29&#160;</span><a href="#FN11" class="notemark"><span class="popup">18:29 14:26; Math' 10:37</span></a>Jesu akidzigidzya akiamba, “Namwambira ujeri, k'akuna mut'u ariyericha nyumba, muche, ndugu, azhazi, hedu ana kwa ut'u wa uthawali wa Mulungu,   <span class="verse" id="V30">30&#160;</span>ariye k'andarifwa. Andahokera k'ana nyinji zenye vivi kare, na kidza andapata uzima wa kare na kare kahi za urumwengu udzawo.”   </div><div class='s'>Jesu anathala kaheri viryahu andizhofwa </div> <div class='r'>Math'ayo 20:17-19; Mariko 10:32-34  </div><div class='p'> <span class="verse" id="V31">31&#160;</span><a href="#FN12" class="notemark"><span class="popup">18:31-34 9:21-22</span></a>Gonya Jesu akiavuha k'anda aryahu anafundzie kumi na airi akiambira, “Lolani vivi be funenda Jerusalemu. Na kuko, kila kit'u kirichoorwa ni o manabii dzulu za ye Mwana wa Mudamu be kindathimira.   <span class="verse" id="V32">32&#160;</span>Iye andalazhwa kwa o at'u mario si Ayahudi, nao mandamusholera, mamuv̱udhye, mamutsuhire mahe,   <span class="verse" id="V33">33&#160;</span>mamupige, gonya mamwalage, ela siku ya hahu andafufuka.   <span class="verse" id="V34">34&#160;</span><a href="#FN13" class="notemark"><span class="popup">18:34 9:45</span></a>Maut'u gaga k'agaang'alirire bule o anafundzie. Yo mana ya kuamba vizho were idzafitswa, na hatha k'amamanyire ananena dzulu za kit'u chani.”   </div><div class='s'>Jesu anahoza kipofu </div> <div class='r'>Math'ayo 20:29-34; Mariko 10:46-52  </div><div class='p'> <span class="verse" id="V35">35&#160;</span>Bai Jesu arihokala a hehi na mudzi wa Jeriko, zhakala haho k'anda-k'anda ya ngira were hakelesi mwanamulume mumwenga kipofu ariyekala anavoya-voya.   <span class="verse" id="V36">36&#160;</span>Bai iye kipofu arihosikira ro duu na lo londzo-londzo lwa at'u mario were manakira wauza kala kunani.   <span class="verse" id="V37">37&#160;</span>Na o at'u makimwamba, “Ni Jesu wa Nazareth'i, anakira.”   <span class="verse" id="V38">38&#160;</span><a href="#FN14" class="notemark"><span class="popup">18:38-39 Math' 20:30-31</span></a>Ye kipofu arihosikira vizho, akiluta mumiro akiamba, “Jesu Mwana wa Daudi, nionera mbazi!”   <span class="verse" id="V39">39&#160;</span>O at'u mariokala ko mbere makimudumulira makimwamba anyamale. Ela ye hatha akikaza kuluta mumiro akiamba, “Mwana wa Daudi, nionera mbazi!”   <span class="verse" id="V40">40&#160;</span>Jesu akiima na akilagiza ye kipofu arefwe. Bai arihokudza hehi Jesu akimuza akimwamba,   <span class="verse" id="V41">41&#160;</span>“Vidze unamala nikuhendereni?” Naye akidzigidzya akiamba, “Bwana, namala nione.”   <span class="verse" id="V42">42&#160;</span><a href="#FN15" class="notemark"><span class="popup">18:42 Math' 9:22</span></a>Jesu akimwamba, “H'aya ona! Kuluhiroro ridzakuhendya uhole.”   <span class="verse" id="V43">43&#160;</span>Na haho henye, akikwacha kuona na akimuthuwa Jesu kuno anamulika Mulungu. Bai ro kundi ra at'u ririhoona vizho, ramulika Mulungu.   </div><ul class='tnav'>
<li><a href='index.htm'>Luka</a></li>
<li><a href='LUK17.htm'>&lt;</a></li>
<li><a href='LUK.htm'>18</a></li>
<li><a href='LUK19.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">18:1</a>
<span class="xo">18:1 </span><span class="xt">11:2; Arum 12:12; Afil 4:6; Akol 4:2; 1 Ath'es 5:17</span></p>
<p class="x" id="FN2"><span class="notemark"></span><a class="notebackref" href="#V4">18:4-5</a>
<span class="xo">18:5 </span><span class="xt">11:7-8</span></p>
<p class="x" id="FN3"><span class="notemark"></span><a class="notebackref" href="#V12">18:12</a>
<span class="xo">18:12 </span><span class="xt">11:42; Math' 6:16-17; 23:23</span></p>
<p class="x" id="FN4"><span class="notemark"></span><a class="notebackref" href="#V13">18:13</a>
<span class="xo">18:13 </span><span class="xt">5:8; Zabu 51:1, 3</span></p>
<p class="x" id="FN5"><span class="notemark"></span><a class="notebackref" href="#V14">18:14</a>
<span class="xo">18:14 </span><span class="xt">Zabu 51:17; Math' 23:12</span></p>
<p class="x" id="FN6"><span class="notemark"></span><a class="notebackref" href="#V17">18:17</a>
<span class="xo">18:17 </span><span class="xt">Math' 18:3</span></p>
<p class="x" id="FN7"><span class="notemark"></span><a class="notebackref" href="#V18">18:18</a>
<span class="xo">18:18 </span><span class="xt">10:25</span></p>
<p class="x" id="FN8"><span class="notemark"></span><a class="notebackref" href="#V20">18:20</a>
<span class="xo">18:20 </span><span class="xt">Kumbo 20:12-16; Kumbu 5:16-20</span></p>
<p class="x" id="FN9"><span class="notemark"></span><a class="notebackref" href="#V22">18:22</a>
<span class="xo">18:22 </span><span class="xt">12:33; Math' 8:21-22</span></p>
<p class="x" id="FN10"><span class="notemark"></span><a class="notebackref" href="#V27">18:27</a>
<span class="xo">18:27 </span><span class="xt">Zaka 8:6; Luk 1:37</span></p>
<p class="x" id="FN11"><span class="notemark"></span><a class="notebackref" href="#V29">18:29</a>
<span class="xo">18:29 </span><span class="xt">14:26; Math' 10:37</span></p>
<p class="x" id="FN12"><span class="notemark"></span><a class="notebackref" href="#V31">18:31</a>
<span class="xo">18:31-34 </span><span class="xt">9:21-22</span></p>
<p class="x" id="FN13"><span class="notemark"></span><a class="notebackref" href="#V34">18:34</a>
<span class="xo">18:34 </span><span class="xt">9:45</span></p>
<p class="x" id="FN14"><span class="notemark"></span><a class="notebackref" href="#V38">18:38</a>
<span class="xo">18:38-39 </span><span class="xt">Math' 20:30-31</span></p>
<p class="x" id="FN15"><span class="notemark"></span><a class="notebackref" href="#V42">18:42</a>
<span class="xo">18:42 </span><span class="xt">Math' 9:22</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

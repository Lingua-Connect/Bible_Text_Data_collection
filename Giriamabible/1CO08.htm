<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 1 Akorintho 8</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 Akorintho</a></li>
<li><a href='1CO07.htm'>&lt;</a></li>
<li><a href='1CO.htm'>8</a></li>
<li><a href='1CO09.htm'>&gt;</a></li>
</ul>
<div class="main">
 
<div class='chapterlabel' id="V0"> 8</div><div class='s'>P'aulo ananena dzulu za chakurya kidzichombozerwa vizuka </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">8:1-13 Arum 14:1–15:6</span></a><a href="#FN2" class="notemark"><span class="popup">8:1 Mahe 15:29; Arum 12:16; Mahendzo ni kujenga: 13:1-7; 14:1; 16:14; Joh 13:34; Arum 15:1-2; 2 Akor 8:7-8, 24; Agal 6:10; Aefe 5:2</span></a>Kahi za yo baruwa yenu, mwanuza dzulu za nyama zimbozerwazo vizuka. Vikara funamanya kukala, “hosini funa ujuzi,” na “kumanya” kuku furiko nako, nikumuhendya mut'u akadzikulula. Ela mahendzo ni kuajenga angine.   <span class="verse" id="V2">2&#160;</span>Mut'u adzionaye kukala anamanya kit'u, be naamanye kukala k'adzamanya bule here zho av̱iryazho kumanya.   <span class="verse" id="V3">3&#160;</span><a href="#FN3" class="notemark"><span class="popup">8:3 13:12; Agal 4:9</span></a>Ela mut'u akikala anamuhendza Mulungu, Mulungu naye anamumanya.   </div><div class='p'> <span class="verse" id="V4">4&#160;</span><a href="#FN4" class="notemark"><span class="popup">8:4 10:19-20; Kumbu 4:35, 39; 6:4-5; Agal 4:8-9</span></a>Bai, kuhusu kurya nyama zidzizombozerwa vizuka. Siswi hunamanya kukala, “kizuka si kit'u kahi za urumwengu.” Kidza hunamanya kukala, “kuna Mulungu mumwenga thu” here muambazho.   <span class="verse" id="V5">5&#160;</span>Hatha kala ambwe kuna milungu minji yenye, na mabwana anji enye kuko mulunguni na haha ts'i,   <span class="verse" id="V6">6&#160;</span><a href="#FN5" class="notemark"><span class="popup">8:6 12:5-6; Joh 1:3-4; Aefe 4:5-6; Akol 1:16</span></a>siswi funamanya kukala kuna Mulungu mumwenga h'akeye. Iye nde Baba, ariyeumba vit'u zhosi. Siswi funaishi kwa ut'u wa iye. Kidza, huna Bwana mumwenga thu, Jesu Masihi. Na kukirira kwakwe iye, Mulungu waumba vit'u zhosi na siswi funaishi kukirira kwa iye Jesu Masihi.   </div><div class='p'> <span class="verse" id="V7">7&#160;</span><a href="#FN6" class="notemark"><span class="popup">8:7-12 10:23-33</span></a>Ela si osi mavimanyao, kwa kukala at'u angine madzazowera vizuka zhomu hatha makirya nyama zidzizombozerwa vizuka, manaona manarya nyama za vizuka jeri. Myoyo yao ya ndani ni minyonge na maryaho nyama dza zizi nikudzisikira kukala madzadzangiza nyenye.   <span class="verse" id="V8">8&#160;</span><a href="#FN7" class="notemark"><span class="popup">8:8-9 Arum 14:13, 15, 17, 21; Agal 5:13</span></a>K'ahudima kumufwahiza Mulungu kwa cho chakurya huryacho. Kwa vizho fukirya k'ahuna fwangezacho, na fukatsarya k'ahuna fuhunguzacho.   <span class="verse" id="V9">9&#160;</span>Ela uhuru uwo ni hatha muumanyirire sana, p'ore mukaahendya o at'u mario ni anyonge kahi za kuluhiro rao makangira dambini.   <span class="verse" id="V10">10&#160;</span>Kwani aryahu anyonge makikona uwe uvimanyaye unarya chakurya kahi za Hekalu ra kizuka manadima kuthuwiriza. Na makihenda vizho mandakala madzakwenda kinyume na mioyo yao.   <span class="verse" id="V11">11&#160;</span>Kwa vizho yuyu ndugu munyonge ariye Masihi wamufwerera andangamika kwa sababu ya kumanyako uwe.   <span class="verse" id="V12">12&#160;</span>Nanwi mukihenda vizho mundakala mudzaahendera dambi ndugu zenu kwa kuahendya mahende ut'u uriwo kwao ni makosa. Na kwa kuahendera dambi ndugu zenu, mundakala mudzamuhendera dambi Masihi.   <span class="verse" id="V13">13&#160;</span>Kwa vizho bai, kala kurya kwangu mimi kunadima kumuhendya ndugu yangu agwe, ni baha nikatsarya nyama kamare kuriko kumuhendya ndugu yangu agwe.   </div><ul class='tnav'>
<li><a href='index.htm'>1 Akorintho</a></li>
<li><a href='1CO07.htm'>&lt;</a></li>
<li><a href='1CO.htm'>8</a></li>
<li><a href='1CO09.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">8:1</a>
<span class="xo">8:1-13 </span><span class="xt">Arum 14:1–15:6</span></p>
<p class="f" id="FN2"><span class="notemark"></span><a class="notebackref" href="#V1">8:1</a>
<span class="fr">8:1 </span><span class="ft">Mahe 15:29; Arum 12:16; Mahendzo ni kujenga: 13:1-7; 14:1; 16:14; Joh 13:34; Arum 15:1-2; 2 Akor 8:7-8, 24; Agal 6:10; Aefe 5:2</span></p>
<p class="x" id="FN3"><span class="notemark"></span><a class="notebackref" href="#V3">8:3</a>
<span class="xo">8:3 </span><span class="xt">13:12; Agal 4:9</span></p>
<p class="x" id="FN4"><span class="notemark"></span><a class="notebackref" href="#V4">8:4</a>
<span class="xo">8:4 </span><span class="xt">10:19-20; Kumbu 4:35, 39; 6:4-5; Agal 4:8-9</span></p>
<p class="x" id="FN5"><span class="notemark"></span><a class="notebackref" href="#V6">8:6</a>
<span class="xo">8:6 </span><span class="xt">12:5-6; Joh 1:3-4; Aefe 4:5-6; Akol 1:16</span></p>
<p class="x" id="FN6"><span class="notemark"></span><a class="notebackref" href="#V7">8:7</a>
<span class="xo">8:7-12 </span><span class="xt">10:23-33</span></p>
<p class="x" id="FN7"><span class="notemark"></span><a class="notebackref" href="#V8">8:8</a>
<span class="xo">8:8-9 </span><span class="xt">Arum 14:13, 15, 17, 21; Agal 5:13</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Mariko 12</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Mariko</a></li>
<li><a href='MRK11.htm'>&lt;</a></li>
<li><a href='MRK.htm'>12</a></li>
<li><a href='MRK13.htm'>&gt;</a></li>
</ul>
<div class="main">
 
<div class='chapterlabel' id="V0"> 12</div><div class='s'>Fumbo ra ak'urima athiriri </div> <div class='r'>Math'ayo 21:33-46; Luka 20:9-19  </div><div class='p'> <span class="verse" id="V1">1&#160;</span><a href="#FN1" class="notemark"><span class="popup">12:1 Isa 5:1-2</span></a>Gonya Jesu akikwatya kunena nao na mafumbo akiamba, “Kwere kuna mut'u mumwenga ariyerima mundawe akiulaya mizabibu, akiudengelezera wiyo, akitsimba wina wa kukamulira zabibu, kidza akiaka uringo wa kurindira. Kugonya vizho, wo munda akiukodishira ak'urima, ye mwenye achenda ts'i nyingine.   <span class="verse" id="V2">2&#160;</span>Makathi ga mavuno garihofika akihuma muhumikiwe ende kwa aryahu ak'urima, akagerwe fungu ra zo zabibu.   <span class="verse" id="V3">3&#160;</span>Ye muhumiki arihofika, o ak'urima makimuhala makimupiga, gonya makimuja kihuhu.   <span class="verse" id="V4">4&#160;</span>Kuona vizho, ye mut'u akihuma muhumiki mungine. Iye naye makimwangiza ranga ra kitswa na makimuhendera makuruhu.   <span class="verse" id="V5">5&#160;</span>Akihuma mungine, na o ak'urima makihenda kumwalaga kamare, na angine anji mariohumwa mapigwa na angine makilagwa.   </div><div class='p'> <span class="verse" id="V6">6&#160;</span><a href="#FN2" class="notemark"><span class="popup">12:6 1:11</span></a>“Vikara ariyekala asere wa kumuhuma were ni mumwenga thu. Naye were ni mwanawe mwenye amuhendzaye. Bai akimuhuma akale wa mwisho, akiamba kimoyo-moyo, ‘Bila shaka mandamuishimu.’   </div><div class='p'> <span class="verse" id="V7">7&#160;</span>“Ela o ak'urima marihomona ye mwana, makiambirana, ‘Yuno be hatha se andiyeuhala ufwa uno munda? Alume nahumwalage yuyu, na uu munda undakala wehu.’   <span class="verse" id="V8">8&#160;</span>Bai makimugwavukira makimwalaga, gonya makimwamboza ndze ya wo munda.   </div><div class='p'> <span class="verse" id="V9">9&#160;</span>“Vidze munaona ye mwenye munda andahendadze?” Jesu akienderera kuamba, “Ye mwenye munda andakudzaalaga o ak'urima na wo munda aap'e at'u angine.   <span class="verse" id="V10">10&#160;</span><a href="#FN3" class="notemark"><span class="popup">12:10-11 Zabu 118:22-23</span></a>Vidze k'amudzagashoma gano Maoro gaambago,  </div><div class='q'>‘Ro iwe ririrokahalwa ni aaki  </div><div class='q2'>vivi be ridzagaluka ndo iwe bomu ra p'embeni.   </div><div class='q'> <span class="verse" id="V11">11&#160;</span>Ut'u uwo wahendwa ni Bwana,  </div><div class='q2'>Na fukiulola unafwangalaza?’ ”   </div><div class='p'> <span class="verse" id="V12">12&#160;</span><a href="#FN4" class="notemark"><span class="popup">12:12 11:18</span></a>Marihosikira vizho o athumia a Kiyahudi makijeza kumugwira Jesu, kwani mamanya kukala ro fumbo ridzanenwa kwao ao, ela makigoha wo muthunganano wa o at'u. Kwa vizho makimuricha makihauka.   </div><div class='s'>Jesu anauzwa dzulu za kuriha kodi kwa Kaisari </div> <div class='r'>Math'ayo 22:15-22; Luka 20:20-26  </div><div class='p'> <span class="verse" id="V13">13&#160;</span>Ndo gonya makiahuma angine kahi za o Mafarisayo na at'u a Herode, mende makamuhege na maswali.   <span class="verse" id="V14">14&#160;</span>Hatha marihofika makimwamba, “Mwalimu, hunamanya kukala uwe u mujeri. K'ugoha mut'u yoyosi hatha kala ana cheo chani, mana k'ulola at'u kwa uso. Unafundisha ngira ya Mulungu jeri. Bai fwambire. Kuriha kodi kwa Kaisari ni karakara hedu si karakara?”   </div><div class='p'> <span class="verse" id="V15">15&#160;</span>Jesu akikumanya kare ko kudzihendya kwao, akiamba, “Kwanoni munanijeza? Nip'ani yo p'esa hedu niilole.”   <span class="verse" id="V16">16&#160;</span>Bai makiireha na makimup'a Jesu. Na Jesu akiuza akiamba, “Ino sura iriyo hano na ro dzina ni zha h'ani?” Makiamba, “Ni zha Kaisari.”   <span class="verse" id="V17">17&#160;</span><a href="#FN5" class="notemark"><span class="popup">12:17 Arum 13:7</span></a>Jesu akiambira, “H'aya bai, zha Kaisari mup'eni Kaisari mwenye, na zha Mulungu nazho mup'eni Mulungu.” Nao machangalazwa zhomu ni zho arizhodzigidzya.   </div><div class='s'>Masadukayo manamuza Jesu dzulu za kufufuka </div> <div class='r'>Math'ayo 22:23-33; Luka 20:27-40  </div><div class='p'> <span class="verse" id="V18">18&#160;</span><a href="#FN6" class="notemark"><span class="popup">12:18 Luk 20:27</span></a>Gonya Masadukayo ambao manaamba k'akuna kufufuka makimudzirira Jesu makiamba,   <span class="verse" id="V19">19&#160;</span><a href="#FN7" class="notemark"><span class="popup">12:19 Kumbu 25:5-6; Mwan 38:8</span></a>“Mwalimu, Musa wafuorera kukala, mut'u akifwererwa ni nduguye, na akisiya muche ela asisiye ahoho, ye nduguye mut'u ni amuhale ufwa ili amuzhalire ahoho ye mufwadzi.   <span class="verse" id="V20">20&#160;</span>Vikara kwere kuna ndugu afungahe, ye mukulu wao akihala muche, ela akifwa bila kuzhala naye.   <span class="verse" id="V21">21&#160;</span>Ye wa hiri akimuhala, naye akifwa bila kusiya ahoho, na wa hahu naye dzazho.   <span class="verse" id="V22">22&#160;</span>Osi afungahe makigoma kufwa bila kusiya ahoho. Mwisho ye muche naye akiathuwa.   <span class="verse" id="V23">23&#160;</span>Vidze makathi at'u mandihofufuka, andakala mukaza h'ani? Kwani o ndugu osi afungahe mamuhala.”   </div><div class='p'> <span class="verse" id="V24">24&#160;</span>Jesu akidzigidzya akiamba, “Ndo sababu munahenda makosa, kwa kukala k'amumanya Maoro, kidza k'amumanya nguvu za Mulungu zirizho.   <span class="verse" id="V25">25&#160;</span>Kwani wakathi at'u mandihofufuka kundakala k'akuna kuhala hedu kuhalwa, kwani mandakala here malaika a mulunguni.   <span class="verse" id="V26">26&#160;</span><a href="#FN8" class="notemark"><span class="popup">12:26 Kumbo 3:2, 6, 15</span></a>Bai dzulu za at'u kufufuka, naamba, k'amudzashoma kahi za chuwo cha Musa dzulu za kitsakuzi kirichokala kinaaka na viryahu Mulungu arizhonena na Musa akiamba, ‘Ndimi Mulungu wa Burahemu, na Isaka, na Jakobu’?   <span class="verse" id="V27">27&#160;</span>Vivi vinanyesa kukala Mulungu ni Mulungu wa at'u mario moyo si wa at'u mariofwa. Ninwi Masadukayo munakosa sana.”   </div><div class='s'>Amuri bomu ni hiyo? </div> <div class='r'>Math'ayo 22:34-40; Luka 10:25-28  </div><div class='p'> <span class="verse" id="V28">28&#160;</span>Bai mumwenga wa aryahu a alimu a Sheria were a haho na akisikira zho marizho were manauza-uza na akimanya kamare kukala Jesu adzadzigidzyat'o. Kwa vizho naye akimuza rakwe akiamba, “Amuri ya kwandza ya zosi ni hiyo?”   <span class="verse" id="V29">29&#160;</span><a href="#FN9" class="notemark"><span class="popup">12:29-30 Kumbu 6:4-5</span></a>Jesu akimudzigidzya akiamba, “Bomu ni ii iambayo, ‘Sirikizani h'enwi Aiziraeli, Bwana wehu Mulungu ni mumwenga na nde Bwana h'akeye.   <span class="verse" id="V30">30&#160;</span>Muhendze Bwana Mulunguo na moyowo wosi, na rohoro rosi, na akilizo zosi, na nguvuzo zosi.’   <span class="verse" id="V31">31&#160;</span><a href="#FN10" class="notemark"><span class="popup">12:31 Alaw 19:18; Math' 22:39</span></a>Amuri ya hiri ni ii, ‘Muhendze mwandziyo here udzihendzazho mwenye.’ K'akuna amuri bomu kukira zizi mbiri.”   </div><div class='p'> <span class="verse" id="V32">32&#160;</span><a href="#FN11" class="notemark"><span class="popup">12:32 Kumbu 4:35; 6:4; Isa 45:21; Luk 20:39</span></a>Ye mwalimu wa Sheria akimwamba, “Udzadzigidzyat'o mwalimu. U mujeri here udzizhoamba kwamba Mulungu ni mumwenga na k'akuna mungine hasihokala iye.   <span class="verse" id="V33">33&#160;</span><a href="#FN12" class="notemark"><span class="popup">12:33 Kumbu 6:5; Alaw 19:18; 1 Samw 15:22; Hose 6:6</span></a>Na mut'u ni amuhendze na moyowe wosi na akilize zosi na nguvuze zosi na aahendze andziye dza zho adzihendzazho mwenye. Kugwira malagizo gaga kudzakira kumboza sadaka za kuocha na nyingine-nyingine.”   </div><div class='p'> <span class="verse" id="V34">34&#160;</span><a href="#FN13" class="notemark"><span class="popup">12:34 Math' 22:46; Luk 20:40</span></a>Jesu arihomona kukala ye mwalimu wa Sheria adzadzigidzyat'o kilachu, akimwamba, “Uwe k'ukure na uthawali wa Mulungu.” Bada ya gago k'ahakalireho na mut'u ariyedzisikira amuze swali.   </div><div class='s'>Masihi ni mubomu kuriko Daudi </div> <div class='r'>Math'ayo 22:41-46; Luka 20:41-44  </div><div class='p'> <span class="verse" id="V35">35&#160;</span><a href="#FN14" class="notemark"><span class="popup">12:35-37 Math' 20:30-31</span></a>Badaye Jesu arihokala anafundisha kahi za ro Hekalu, waauza swali o at'u akiamba, “Alimu a Sheria manadimadze kuamba kukala ye Masihi ni Mwana wa Daudi?   <span class="verse" id="V36">36&#160;</span><a href="#FN15" class="notemark"><span class="popup">12:36 Zabu 110:1; Math' 22:44</span></a>Daudi mwenye kahi za nguvu za Roho Mweri waamba,  </div><div class='q'>‘Bwana Mulungu wamwamba Bwana wangu,  </div><div class='q'>“Kelesi mukono wangu wa kurya,  </div><div class='q2'>muhaka mahadhuio niathambaraze kamare  </div><div class='q2'>ts'ini za magulugo.” ’   </div><div class='m'> <span class="verse" id="V37">37&#160;</span>Vikikala Daudi mwenye amwiha ‘Bwana,’ anadimadze kukala mwanawe?” Bai wo muthunganano mubomu ukimusirikiza na raha zhomu.   </div><div class='s'>Alimu a Sheria marizho </div> <div class='r'>Math'ayo 23:1-36; Luka 20:45-47  </div><div class='p'> <span class="verse" id="V38">38&#160;</span><a href="#FN16" class="notemark"><span class="popup">12:38-39 Luk 11:43</span></a>Jesu arihokala anafundisha waamba, “Dzimanyirireni na alimu a Sheria mahendzao kutsembera kuno madzavala miguwo mire kwamba malamuswe kwa ishima mo masokoni,   <span class="verse" id="V39">39&#160;</span>na kidza manahendza kugerwa vihi zha mbere kahi za masinagogi na kahi za sherehe.   <span class="verse" id="V40">40&#160;</span>Kidza ao nikuahoka ache magungu vit'u zhao, na kudzihendesha kukala ni adzo kwa kuvoya mavoyo mare-mare. Adhabu yao indakala k'ali zaidhi.”   </div><div class='s'>Mwanamuche gungu na sadakaye </div> <div class='r'>Luka 21:1-4  </div><div class='p'> <span class="verse" id="V41">41&#160;</span><a href="#FN17" class="notemark"><span class="popup">12:41 2 Athaw 12:9</span></a>Gonya Jesu achenda kahi za ro Hekalu na achendakelesi hehi na cho kiya cha kwangizira sadaka na akilolera viryahu at'u magwagazho p'esa. Vikara akiona mashaha managwaga nyinji-nyinji.   <span class="verse" id="V42">42&#160;</span>Na hakidza mwanamuche ariye were ni gungu kidza mukiya na akigwaga vipeni viri.   <span class="verse" id="V43">43&#160;</span>Jesu akiaiha hamwenga o anafundzie na akiambira, “Namwambira ujeri, yuyu mwanamuche gungu adzagwaga nyinji kukira osi.   <span class="verse" id="V44">44&#160;</span><a href="#FN18" class="notemark"><span class="popup">12:44 2 Akor 8:12</span></a>Mana o angine madzamboza kafungu thu ka wo ushaha mario nao, ela yuno ye, ni masikini nyasi, ela adzagwaga zhosi arizho nazho. Adzamboza zhosi arizho were angaishira.”   </div><ul class='tnav'>
<li><a href='index.htm'>Mariko</a></li>
<li><a href='MRK11.htm'>&lt;</a></li>
<li><a href='MRK.htm'>12</a></li>
<li><a href='MRK13.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">12:1</a>
<span class="xo">12:1 </span><span class="xt">Isa 5:1-2</span></p>
<p class="x" id="FN2"><span class="notemark"></span><a class="notebackref" href="#V6">12:6</a>
<span class="xo">12:6 </span><span class="xt">1:11</span></p>
<p class="x" id="FN3"><span class="notemark"></span><a class="notebackref" href="#V10">12:10</a>
<span class="xo">12:10-11 </span><span class="xt">Zabu 118:22-23</span></p>
<p class="x" id="FN4"><span class="notemark"></span><a class="notebackref" href="#V12">12:12</a>
<span class="xo">12:12 </span><span class="xt">11:18</span></p>
<p class="x" id="FN5"><span class="notemark"></span><a class="notebackref" href="#V17">12:17</a>
<span class="xo">12:17 </span><span class="xt">Arum 13:7</span></p>
<p class="x" id="FN6"><span class="notemark"></span><a class="notebackref" href="#V18">12:18</a>
<span class="xo">12:18 </span><span class="xt">Luk 20:27</span></p>
<p class="x" id="FN7"><span class="notemark"></span><a class="notebackref" href="#V19">12:19</a>
<span class="xo">12:19 </span><span class="xt">Kumbu 25:5-6; Mwan 38:8</span></p>
<p class="x" id="FN8"><span class="notemark"></span><a class="notebackref" href="#V26">12:26</a>
<span class="xo">12:26 </span><span class="xt">Kumbo 3:2, 6, 15</span></p>
<p class="x" id="FN9"><span class="notemark"></span><a class="notebackref" href="#V29">12:29</a>
<span class="xo">12:29-30 </span><span class="xt">Kumbu 6:4-5</span></p>
<p class="x" id="FN10"><span class="notemark"></span><a class="notebackref" href="#V31">12:31</a>
<span class="xo">12:31 </span><span class="xt">Alaw 19:18; Math' 22:39</span></p>
<p class="x" id="FN11"><span class="notemark"></span><a class="notebackref" href="#V32">12:32</a>
<span class="xo">12:32 </span><span class="xt">Kumbu 4:35; 6:4; Isa 45:21; Luk 20:39</span></p>
<p class="x" id="FN12"><span class="notemark"></span><a class="notebackref" href="#V33">12:33</a>
<span class="xo">12:33 </span><span class="xt">Kumbu 6:5; Alaw 19:18; 1 Samw 15:22; Hose 6:6</span></p>
<p class="x" id="FN13"><span class="notemark"></span><a class="notebackref" href="#V34">12:34</a>
<span class="xo">12:34 </span><span class="xt">Math' 22:46; Luk 20:40</span></p>
<p class="x" id="FN14"><span class="notemark"></span><a class="notebackref" href="#V35">12:35</a>
<span class="xo">12:35-37 </span><span class="xt">Math' 20:30-31</span></p>
<p class="x" id="FN15"><span class="notemark"></span><a class="notebackref" href="#V36">12:36</a>
<span class="xo">12:36 </span><span class="xt">Zabu 110:1; Math' 22:44</span></p>
<p class="x" id="FN16"><span class="notemark"></span><a class="notebackref" href="#V38">12:38</a>
<span class="xo">12:38-39 </span><span class="xt">Luk 11:43</span></p>
<p class="x" id="FN17"><span class="notemark"></span><a class="notebackref" href="#V41">12:41</a>
<span class="xo">12:41 </span><span class="xt">2 Athaw 12:9</span></p>
<p class="x" id="FN18"><span class="notemark"></span><a class="notebackref" href="#V44">12:44</a>
<span class="xo">12:44 </span><span class="xt">2 Akor 8:12</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 2 Akorintho 8</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 Akorintho</a></li>
<li><a href='2CO07.htm'>&lt;</a></li>
<li><a href='2CO.htm'>8</a></li>
<li><a href='2CO09.htm'>&gt;</a></li>
</ul>
<div class="main">
 
<div class='chapterlabel' id="V0"> 8</div><div class='s'>P'aulo ananena dzulu za kulazha </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">8:1-4 Mahe 11:29-30; Arum 15:26</span></a>Vikara ndugu zangu, ninamala nimumanyise zho Mulungu arizhoap'a nema at'u a makanisa ga Mak'edonia.   <span class="verse" id="V2">2&#160;</span>Ao majezwa kwa mateso makali ela makikaza kukala na raha be nyinji. Na iyo raha yao ikiahendya makaze kukala na mioyo midzo ingahokala were ni akiya k'azhadimikika.   <span class="verse" id="V3">3&#160;</span>Mimi ni shudhia kukala kwa kuhendza kwao enye, malazha kulengana na wadimi wao, na hatha zaidhi.   <span class="verse" id="V4">4&#160;</span>Ao mahuvoya sana kukala nao makadime kushiriki kahi za baraka ya kuambozera wavizi at'u a Mulungu.   <span class="verse" id="V5">5&#160;</span>Mahenda ut'u huriwokala hatha siswi naswi k'ahuutazamia bule. Kwandza kamare madzilazha kwa Bwana, gonya makidzilazha kwehu siswi kulengana na zho Mulungu ahendzazho.   <span class="verse" id="V6">6&#160;</span><a href="#FN2" class="notemark"><span class="popup">8:6 Tito: 2:13</span></a>Bai, kwa kukala Tito nde ariyeandza kazi ii mbidzo ya kuambozera at'u a Mulungu, fwamuvoya adze aimarigize iye kahi zenu.   <span class="verse" id="V7">7&#160;</span><a href="#FN3" class="notemark"><span class="popup">8:7 1 Akor 1:5; 16:1-3, 24; Agal 6:10</span></a>At'u ninwi be muna kila kit'u kwa unji. Kuluhiro bomu munaro, kunena munako, kumanya nako munako, chadi cha kuhenda madzo munacho, na kufuhendza nako munafuhendza zhomu. Bai, kwa kukala muna kila kit'u, funamutazamia kukala hatha kahi za kazi ii ya mahendzo kidza mukakale na moyo wa kumboza.   <span class="verse" id="V8">8&#160;</span>Siamba cha ni lazima muvihende, ela ninamala nimupime chamba mahendzo genu ni ga jeri, kwani makanisa mangine gana moyo wa kuvihenda.   <span class="verse" id="V9">9&#160;</span><a href="#FN4" class="notemark"><span class="popup">8:9 Math' 8:20; Afil 2:6-7</span></a>Kwani ninwi munamanya yo nema ariyomup'a Bwana wehu Jesu Masihi. Iye were ni mushaha sana, ela akidzihendya mukiya kwa ut'u wenu ninwi. Naye wahenda vivi ili kwa wo ukiyawe ninwi mukadime kuhendywa ashaha.   </div><div class='p'> <span class="verse" id="V10">10-11&#160;</span><a href="#FN5" class="notemark"><span class="popup">8:10 1 Akor 7:25</span></a>Bai, naona ni vidzo muimarigize yo kazi muriyoiandza hangu mwaka dzana. Ninwi k'amuihendere thu ela mwaihenda kuihendza. Na here zho murizhokala thayari kuhenda kazi iyo, vivi imarigizeni kwa kumboza cho muricho nacho.   <span class="verse" id="V12">12&#160;</span><a href="#FN6" class="notemark"><span class="popup">8:12 Mar 12:43</span></a>Kwani mut'u ariye thayari kwamboza, nikumboza kiryahu aricho nacho na Mulungu nikukihokera, k'adima kumboza kit'u asichokala nacho.   <span class="verse" id="V13">13&#160;</span>Siamba muavize at'u angine hatha ninwi enye mukonyeke, ela naamba kukale na hali ya ukarakara.   <span class="verse" id="V14">14&#160;</span>Wakathi uu ninwi muna vinji, kwa vizho avizeni aryahu mario k'amana. Na wakathi mungine mukikala k'amuna o mana vinji, nao mandamwaviza. Vivi vindamuhendya mukale karakara.   <span class="verse" id="V15">15&#160;</span><a href="#FN7" class="notemark"><span class="popup">8:15 Kumbo 16:18</span></a>Kwani Maoro ganaamba,  </div><div class='q'>“Iye ariyehala kinji k'akalire na cha kukira kiasi.  </div><div class='q2'>Na iye ariyehala kichache naye k'ahungukirirwe.”   </div><div class='s'>P'aulo anamulazhira muv̱era Mulungu kwa ut'u wa Tito </div> <div class='p'> <span class="verse" id="V16">16&#160;</span>Ela namulazhira muv̱era Mulungu, ariyemwangiza Tito hamu ya kumuhendza ninwi dza yo niriyo nayo mimi.   <span class="verse" id="V17">17&#160;</span>Kwa kukala fwamuvoya adze amulamuse naye akikubali. Kidza iye mwenye kare were ana hamu zhomu na kudza kuko hatha akidza kwa kuhendza mwenye.   <span class="verse" id="V18">18&#160;</span>Funamuhuma ndugu mungine adze hamwenga na Tito. Nguma ya ndugu yuyu kahi za kuhubiri Uv̱oro Udzo, idzaenera kahi za makanisa gosi.   <span class="verse" id="V19">19&#160;</span>Na si vizho thuu, iye watsagulwa ni makanisa kwamba fugwirane hosi fwende fukahirike wo wavizi Jerusalemu. Kazi ii ni kazi ya mahendzo na inamup'a nguma Bwana na kunyesa zho furizho thayari kwaviza.   <span class="verse" id="V20">20&#160;</span>Fundakwenda hamwenga kwa kukala funahendza fudzitsundze p'ore mut'u yoyosi akafwona na kaila kahi za uimirizi wehu wa zawadi ii ya moyo mudzo.   <span class="verse" id="V21">21&#160;</span>Mana siswi funahendza fuhende madzo, si mbere za Bwana thu, ela hatha mbere za at'u.   <span class="verse" id="V22">22&#160;</span>Funahuma ndugu mungine adze hamwenga na ao. Ndugu yuyu fwamupima kahi za ngira nyinji, na kila wakathi fwamona kukala ni ndugu mwenye moyo kahi za maut'u manji. Na vivi be ana moyo zaidhi kwa kukala ana uhakika nanwi zhomu.   <span class="verse" id="V23">23&#160;</span><a href="#FN8" class="notemark"><span class="popup">8:23 Tito: 2:13</span></a>Vikara kuhusu Tito, ninamwambira kukala iye ni muhendzi wa kazi mwandzangu kwa ut'u wenu ninwi. Ano ndugu angine o, mahumwa ni makanisa, na ni at'u mamureherao nguma Masihi.   <span class="verse" id="V24">24&#160;</span><a href="#FN9" class="notemark"><span class="popup">8:24 7:14; 8:7-8</span></a>Bai, anyeseni mahendzo genu ili go makanisa gamanye kukala ko kudzionya kwehu dzulu zenu ni kwa jeri.   </div><ul class='tnav'>
<li><a href='index.htm'>2 Akorintho</a></li>
<li><a href='2CO07.htm'>&lt;</a></li>
<li><a href='2CO.htm'>8</a></li>
<li><a href='2CO09.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">8:1</a>
<span class="xo">8:1-4 </span><span class="xt">Mahe 11:29-30; Arum 15:26</span></p>
<p class="f" id="FN2"><span class="notemark"></span><a class="notebackref" href="#V6">8:6</a>
<span class="fr">8:6 </span><span class="ft">Tito: 2:13</span></p>
<p class="x" id="FN3"><span class="notemark"></span><a class="notebackref" href="#V7">8:7</a>
<span class="xo">8:7 </span><span class="xt">1 Akor 1:5; 16:1-3, 24; Agal 6:10</span></p>
<p class="x" id="FN4"><span class="notemark"></span><a class="notebackref" href="#V9">8:9</a>
<span class="xo">8:9 </span><span class="xt">Math' 8:20; Afil 2:6-7</span></p>
<p class="x" id="FN5"><span class="notemark"></span><a class="notebackref" href="#V10">8:10-11</a>
<span class="xo">8:10 </span><span class="xt">1 Akor 7:25</span></p>
<p class="x" id="FN6"><span class="notemark"></span><a class="notebackref" href="#V12">8:12</a>
<span class="xo">8:12 </span><span class="xt">Mar 12:43</span></p>
<p class="x" id="FN7"><span class="notemark"></span><a class="notebackref" href="#V15">8:15</a>
<span class="xo">8:15 </span><span class="xt">Kumbo 16:18</span></p>
<p class="f" id="FN8"><span class="notemark"></span><a class="notebackref" href="#V23">8:23</a>
<span class="fr">8:23 </span><span class="ft">Tito: 2:13</span></p>
<p class="x" id="FN9"><span class="notemark"></span><a class="notebackref" href="#V24">8:24</a>
<span class="xo">8:24 </span><span class="xt">7:14; 8:7-8</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

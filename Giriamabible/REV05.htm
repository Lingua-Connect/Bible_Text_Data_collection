<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Ugunulo 5</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Ugunulo</a></li>
<li><a href='REV04.htm'>&lt;</a></li>
<li><a href='REV.htm'>5</a></li>
<li><a href='REV06.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='s'>Mwana Ng'ondzi anavugula chuwo </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">5:1 10:2; Isa 29:11; Izik 2:9-10; Dani 12:4, 9</span></a>Kidza nikiona chuwo kahi za mukono wa kurya wa iye ariyekala adzakelesi dzulu za cho kihi cha endzi. Chuwo<a href="#FN2" class="notemark">*<span class="popup">5:1 Chuwo kiki si here zhuwo zha siku zizi. Chuwo kiki were ni mugolozo mumwenga uriwolingwa here kitseka.</span></a> kicho were chandhikwa ndani na ndze na were kidzafungwa na mihuri<a href="#FN3" class="notemark">†<span class="popup">5:1 Muhuri uhadzwao haha si here muhuri wa siku zizi. Muhuri uu were ni here kidhana kirichopathikwa dzulu ya vit'u, ili mut'u akivugula vimanyikane.</span></a> mifungahe.   <span class="verse" id="V2">2&#160;</span>Nikitsuha matso kaheri na nikiona malaika mwenye wadimi analuta mumirowe na kuamba, “Ni h'ani av̱iryaye kubanda yo mihuri na kukivugula cho chuwo?”   <span class="verse" id="V3">3&#160;</span>Ela k'akumbolere yoyosi kula mulunguni hedu kula ts'i hedu kula ts'ini za ts'i ariyekala anadima kukivugula cho chuwo na kukishoma.   <span class="verse" id="V4">4&#160;</span>Kuona vizho narira zhomu kwa kukala k'ahana ariyeonekana kukala anav̱irya kuvugula cho chuwo hedu kukishoma.   <span class="verse" id="V5">5&#160;</span><a href="#FN4" class="notemark"><span class="popup">5:5 4:4; Mwan 49:9; Math' 1:1; Arum 1:3-4; Aebu 7:14</span></a>Gonya mumwenga wa o azhere akinena nami akiamba, “Usirire bule, lola ye Simba wa mbari ya Juda, Mudzungu wa Daudi adzashinda ili abande yo mihuri mifungahe na kuvugula cho chuwo.”   <span class="verse" id="V6">6&#160;</span><a href="#FN5" class="notemark"><span class="popup">5:6 4:6-7; Mwana Ng'ondzi: 5:9, 12; 6; 7:17; 12:11; 13:8; Isa 53:7; Jere 11:19; Joh 1:29; 1 P'et 1:19; Roho fungahe: 4:5; Zaka 3:9</span></a>Gonya nikiona Mwana Ng'ondzi aimire hehi na cho kihi cha endzi. Naye were adzadengerekwa ni zho zhumbe vine zha moyo na o azhere. Ye Mwana Ng'ondzi waonekana here adziyetsindzwa. Were ana p'embe fungahe na matso mafungahe. Gago matso mafungahe ni zo roho fungahe za Mulungu ambazo zahumwa urumwengu muzima.   <span class="verse" id="V7">7&#160;</span><a href="#FN6" class="notemark"><span class="popup">5:7 4:2, 9; 5:1, 13; 6:16; 7:10, 15; 19:4; 20:11; 21:5; 1 Athaw 22:19; Isa 6:1; Izik 1:26-28; 10:1</span></a>Bai ye Mwana Ng'ondzi achendahala cho chuwo kula kahi za mukono wa kurya wa ye arekala adzakelesi dzulu za cho kihi cha endzi.   <span class="verse" id="V8">8&#160;</span><a href="#FN7" class="notemark"><span class="popup">5:8 8:3-4; Zabu 141:2; Kinubi: 15:2</span></a>Arihokihala, zho zhumbe vine zha moyo na o azhere mirongo miri na ane magwa mbere za ye Mwana Ng'ondzi, kuno kila mumwenga adzagwirira kinubi.<a href="#FN8" class="notemark">‡<span class="popup">5:8 Kinubi ni kifaa cha kuimbira kiricho na nyuzi.</span></a> Kila mumwenga were adzagwirira ludhuwa lwa dhahabu lurokala lu thele mavumba ga kufukizira. Bai gago mavumba, ni gago mavoyo ga at'u a Mulungu.   <span class="verse" id="V9">9&#160;</span><a href="#FN9" class="notemark"><span class="popup">5:9 4:11; 5:6; 7:9; 14:3; Zabu 96:1</span></a>Kwa hamwenga maimba wira musha wenye uambao,  </div><div class='q'>“Uwe unav̱irya kukihala cho chuwo  </div><div class='q2'>na kuvugula mihuriye,  </div><div class='q'>kwa kukala uwe watsindzwa,  </div><div class='q'>na kwa milatsoyo ukimugulira Mulungu at'u  </div><div class='q2'>kula kwa kila taifa na ts'i, na kila kabila na kidhyomo.   </div><div class='q'> <span class="verse" id="V10">10&#160;</span><a href="#FN10" class="notemark"><span class="popup">5:10 1:6</span></a>Nawe waahendya at'u ao mathawale hamwenga nawe,  </div><div class='q2'>na makale alombi a Mulungu wehu  </div><div class='q2'>na mathawale dhunia.”   </div><div class='m'> <span class="verse" id="V11">11&#160;</span><a href="#FN11" class="notemark"><span class="popup">5:11 Malaika: Ayub 1:6; Dani 7:10; Aebu 12:22</span></a>Gonya nikilola kaheri. Nikiona malaika anji sana hatha k'amathalika, madzadengereka cho kihi cha endzi, na o azhere na zho zhumbe. Nikiasikira   <span class="verse" id="V12">12&#160;</span><a href="#FN12" class="notemark"><span class="popup">5:12 4:11</span></a>manaimba zhomu na kuamba,  </div><div class='q'>“Ye Mwana Ng'ondzi ariyetsindzwa anav̱irya kuhokera  </div><div class='q2'>wadimi, na ushaha, na ulachu, na nguvu,  </div><div class='q2'>na ishima, na nguma, na kuhaswa.”   </div><div class='m'> <span class="verse" id="V13">13&#160;</span><a href="#FN13" class="notemark"><span class="popup">5:13 Zabu 150:6; Afil 2:10</span></a>Na nikisikira kila chumbe mulunguni na ts'i, na ts'ini ya ts'i, na baharini, na zhosi virizhokala mumo vikiimba vikiamba,  </div><div class='q'>“Iye akelesiye dzulu za cho kihi cha endzi hamwenga na ye Mwana Ng'ondzi,  </div><div class='q2'>namap'ewe sifa, na ishima, na nguma na wadimi  </div><div class='q2'>hatha kare na kare.”   </div><div class='m'> <span class="verse" id="V14">14&#160;</span>Na zho zhumbe vine zha moyo vikidzigidzya vikiamba, “H'aami.” Na o azhere makigwa makivoya.   </div><ul class='tnav'>
<li><a href='index.htm'>Ugunulo</a></li>
<li><a href='REV04.htm'>&lt;</a></li>
<li><a href='REV.htm'>5</a></li>
<li><a href='REV06.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">5:1</a>
<span class="xo">5:1 </span><span class="xt">10:2; Isa 29:11; Izik 2:9-10; Dani 12:4, 9</span></p>
<p class="f" id="FN2"><span class="notemark">*</span><a class="notebackref" href="#V1">5:1</a>
<span class="fr">5:1 </span><span class="ft">Chuwo kiki si here zhuwo zha siku zizi. Chuwo kiki were ni mugolozo mumwenga uriwolingwa here kitseka.</span></p>
<p class="f" id="FN3"><span class="notemark">†</span><a class="notebackref" href="#V1">5:1</a>
<span class="fr">5:1 </span><span class="ft">Muhuri uhadzwao haha si here muhuri wa siku zizi. Muhuri uu were ni here kidhana kirichopathikwa dzulu ya vit'u, ili mut'u akivugula vimanyikane.</span></p>
<p class="x" id="FN4"><span class="notemark"></span><a class="notebackref" href="#V5">5:5</a>
<span class="xo">5:5 </span><span class="xt">4:4; Mwan 49:9; Math' 1:1; Arum 1:3-4; Aebu 7:14</span></p>
<p class="f" id="FN5"><span class="notemark"></span><a class="notebackref" href="#V6">5:6</a>
<span class="fr">5:6 </span><span class="ft">4:6-7; Mwana Ng'ondzi: 5:9, 12; 6; 7:17; 12:11; 13:8; Isa 53:7; Jere 11:19; Joh 1:29; 1 P'et 1:19; Roho fungahe: 4:5; Zaka 3:9</span></p>
<p class="x" id="FN6"><span class="notemark"></span><a class="notebackref" href="#V7">5:7</a>
<span class="xo">5:7 </span><span class="xt">4:2, 9; 5:1, 13; 6:16; 7:10, 15; 19:4; 20:11; 21:5; 1 Athaw 22:19; Isa 6:1; Izik 1:26-28; 10:1</span></p>
<p class="f" id="FN7"><span class="notemark"></span><a class="notebackref" href="#V8">5:8</a>
<span class="fr">5:8 </span><span class="ft">8:3-4; Zabu 141:2; Kinubi: 15:2</span></p>
<p class="f" id="FN8"><span class="notemark">‡</span><a class="notebackref" href="#V8">5:8</a>
<span class="fr">5:8 </span><span class="ft">Kinubi ni kifaa cha kuimbira kiricho na nyuzi.</span></p>
<p class="x" id="FN9"><span class="notemark"></span><a class="notebackref" href="#V9">5:9</a>
<span class="xo">5:9 </span><span class="xt">4:11; 5:6; 7:9; 14:3; Zabu 96:1</span></p>
<p class="x" id="FN10"><span class="notemark"></span><a class="notebackref" href="#V10">5:10</a>
<span class="xo">5:10 </span><span class="xt">1:6</span></p>
<p class="f" id="FN11"><span class="notemark"></span><a class="notebackref" href="#V11">5:11</a>
<span class="fr">5:11 </span><span class="ft">Malaika: Ayub 1:6; Dani 7:10; Aebu 12:22</span></p>
<p class="x" id="FN12"><span class="notemark"></span><a class="notebackref" href="#V12">5:12</a>
<span class="xo">5:12 </span><span class="xt">4:11</span></p>
<p class="x" id="FN13"><span class="notemark"></span><a class="notebackref" href="#V13">5:13</a>
<span class="xo">5:13 </span><span class="xt">Zabu 150:6; Afil 2:10</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

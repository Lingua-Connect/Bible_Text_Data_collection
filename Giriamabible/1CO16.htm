<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 1 Akorintho 16</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 Akorintho</a></li>
<li><a href='1CO15.htm'>&lt;</a></li>
<li><a href='1CO.htm'>16</a></li>
<li><a href='2CO01.htm'>&gt;</a></li>
</ul>
<div class="main">
 
<div class='chapterlabel' id="V0"> 16</div><div class='s'>Mutsango kwa ut'u wa at'u a Mulungu </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">16:1 Mahe 11:29-30; 2 Akor 8–9</span></a>Vikara, kuhusu uryahu mutsango wa kuaviza at'u a Mulungu kuko Jerusalemu, nikahendza niambe vivi: hendani here nirizhoalagiza at'u a makanisa ga Galatia.   <span class="verse" id="V2">2&#160;</span>Kila siku ya kwandza ya wiki, kila mumwenga wenu naahale kiasi cha p'esa kulengana na zo p'esa andizokala adzapata, na achike kwa ut'u wa wo mutsango uwo. K'ahana haja ya kunithariza hatha nidze ndo mutsange.   <span class="verse" id="V3">3&#160;</span>Haho nikidza, nindaandhikira baruwa za kuamanyisa aryahu at'u mundioatsagula ninwi, gonya niahume mahirike wo mutsango wenu ko Jerusalemu.   <span class="verse" id="V4">4&#160;</span>Ela vikikala ni karakara mimi nami nende, nindagwirana nao fwende hamwenga.   </div><div class='s'>Mipango ya P'aulo </div> <div class='p'> <span class="verse" id="V5">5&#160;</span><a href="#FN2" class="notemark"><span class="popup">16:5 Mahe 15:21; 2 Akor 1:15-16</span></a>Nindakudza kuko kwenu, ela ninahendza nikire na Mak'edonia kwandza.   <span class="verse" id="V6">6&#160;</span><a href="#FN3" class="notemark"><span class="popup">16:6 Arum 15:24</span></a>Hangine nindakudza nikale hamwenga nanwi kwa muda. Vichadimikika hatha wo wakathi wa p'eho nadima kuugonyera kuko, ili munavize nienderere na charo changu, kokosi nindikokwenda.   <span class="verse" id="V7">7&#160;</span><a href="#FN4" class="notemark"><span class="popup">16:7 4:19</span></a>Charo kiki ts'endzi nihende kumukirira thu. Ninamala Bwana akihendza nidze nikale hamwenga nanwi kwa muda.   <span class="verse" id="V8">8&#160;</span><a href="#FN5" class="notemark"><span class="popup">16:8-9 Mahe 19:8-10</span></a>Ela vivi kare be nindakala haha Efeso muhaka sherehe ya Pentekote ikire.   <span class="verse" id="V9">9&#160;</span>Kwani ingahokala mapingao ni anji, haha hana nafasi bomu ya kuhenda kazi ya kumanyikana.   </div><div class='p'> <span class="verse" id="V10">10&#160;</span><a href="#FN6" class="notemark"><span class="popup">16:10 T'imoth'i: 4:17</span></a>T'imoth'i akidza kuko, hakikishani kukala k'ana wasiwasi, wakathi andihokala a kahi zenu. Kwani iye anahenda kazi ya Bwana dza zho nihendazho mimi.   <span class="verse" id="V11">11&#160;</span>Kwa vizho mut'u asimuv̱udhye bule, akidza mwavizeni ili aenderere na charoche na dheri, kudza kuku niriko. Kwani iye hamwenga na o ndugu zehu adzao nao, ninaathariza.   </div><div class='p'> <span class="verse" id="V12">12&#160;</span><a href="#FN7" class="notemark"><span class="popup">16:12 Apolo: 1:12</span></a>Kuhusu ndugu yehu Apolo, mimi namwambira kamare kukala agwirane na o ndugu angine adze ko kwenu adze amulole, ela kwa wakathi uu k'ahendzeze bule. Kwa vizho akipata nafasi, andakudzamulola.   </div><div class='p'> <span class="verse" id="V13">13&#160;</span><a href="#FN8" class="notemark"><span class="popup">16:13 15:38; Zabu 31:24; Aefe 6:10</span></a>Kalani matso, na ro kuluhiro murigwire kurunya. Imani kilume, na mukale na nguvu.   <span class="verse" id="V14">14&#160;</span><a href="#FN9" class="notemark"><span class="popup">16:14 8:1; Joh 13:34; Arum 13:8-10; 2 Akor 6:6; Agal 6:10; Aefe 5:2</span></a>Kila kit'u mundichohenda kihendeni kwa mahendzo.   </div><div class='p'> <span class="verse" id="V15">15&#160;</span><a href="#FN10" class="notemark"><span class="popup">16:15 Arum 16:5; Sitefana: 1:16</span></a>Ndugu zangu, ninwi munamanya kukala Sitefana na at'u a nyumba ya kwakwe ndo at'u a kwandza kumukuluhira Masihi kuko Akaia. Kidza munamanya kukala ao madzilazha kamare kuahumikira at'u a Mulungu. Bai ninamuvoya kukala,   <span class="verse" id="V16">16&#160;</span>zho mandizhomulongoza ao hamwenga na ahumiki angine mahendao kazi dza ao, muthuwe vizho.   <span class="verse" id="V17">17&#160;</span>Kudza kwa Sitefana, Fotunato, na Akaiko kunanifwahira zhomu, kwani yo nafasi iriyokala haho kwa kutsakalako kwenu be maidzaza ao.   <span class="verse" id="V18">18&#160;</span><a href="#FN11" class="notemark"><span class="popup">16:18 Afil 2:29; 1 Ath'es 5:12</span></a>Kwani ao manihuriza moyo wangu dza zho marizhomuhuriza ninwi. Kwa vizho amanyeni at'u dza ao.   </div><div class='p'> <span class="verse" id="V19">19&#160;</span><a href="#FN12" class="notemark"><span class="popup">16:19 Arum 16:5; Asia: Ugun 1:4, 11; Akw'ila na P'urisila: Mahe 18:2</span></a>Mudzalamuswa ni makanisa gosi ga Asia. Akw'ila na P'urisila, hamwenga na at'u osi mathungananao kahi za nyumba yao kwa mavoyo, madzamulamusa zhomu kahi za Bwana.   <span class="verse" id="V20">20&#160;</span><a href="#FN13" class="notemark"><span class="popup">16:20 Arum 16:16</span></a>Mudzalamuswa ni ndugu osini kuku. Na ninwi nanwi lamusanani kwa kudonerana kahi za ueri.   </div><div class='p'> <span class="verse" id="V21">21&#160;</span><a href="#FN14" class="notemark"><span class="popup">16:21 Agal 6:11; Akol 4:18; 2 Ath'es 3:17; File 19</span></a>Mimi P'aulo ninandhika uvoro uu kwa mukono wangu mwenye.   <span class="verse" id="V22">22&#160;</span><a href="#FN15" class="notemark"><span class="popup">16:22 Agal 1:8-9; Ugun 22:20</span></a>Mut'u yoyosi ariye k'amwendzi Bwana, naalaniwe. Ndzo h'ewe Bwana wehu.   <span class="verse" id="V23">23&#160;</span>Nema ya Bwana Jesu naikale hamwenga nanwi.   <span class="verse" id="V24">24&#160;</span><a href="#FN16" class="notemark"><span class="popup">16:24 4:21; 2 Akor 2:4; 11:11; 12:15; Afil 1:8; 2:17; 1 Ath'es 2:8; 3:12; 2 T'imo 3:10; File 9</span></a>Mahendzo gangu nagakale kwenu kahi za Masihi Jesu.  </div><ul class='tnav'>
<li><a href='index.htm'>1 Akorintho</a></li>
<li><a href='1CO15.htm'>&lt;</a></li>
<li><a href='1CO.htm'>16</a></li>
<li><a href='2CO01.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">16:1</a>
<span class="xo">16:1 </span><span class="xt">Mahe 11:29-30; 2 Akor 8–9</span></p>
<p class="x" id="FN2"><span class="notemark"></span><a class="notebackref" href="#V5">16:5</a>
<span class="xo">16:5 </span><span class="xt">Mahe 15:21; 2 Akor 1:15-16</span></p>
<p class="x" id="FN3"><span class="notemark"></span><a class="notebackref" href="#V6">16:6</a>
<span class="xo">16:6 </span><span class="xt">Arum 15:24</span></p>
<p class="x" id="FN4"><span class="notemark"></span><a class="notebackref" href="#V7">16:7</a>
<span class="xo">16:7 </span><span class="xt">4:19</span></p>
<p class="x" id="FN5"><span class="notemark"></span><a class="notebackref" href="#V8">16:8</a>
<span class="xo">16:8-9 </span><span class="xt">Mahe 19:8-10</span></p>
<p class="f" id="FN6"><span class="notemark"></span><a class="notebackref" href="#V10">16:10</a>
<span class="fr">16:10 </span><span class="ft">T'imoth'i: 4:17</span></p>
<p class="f" id="FN7"><span class="notemark"></span><a class="notebackref" href="#V12">16:12</a>
<span class="fr">16:12 </span><span class="ft">Apolo: 1:12</span></p>
<p class="x" id="FN8"><span class="notemark"></span><a class="notebackref" href="#V13">16:13</a>
<span class="xo">16:13 </span><span class="xt">15:38; Zabu 31:24; Aefe 6:10</span></p>
<p class="x" id="FN9"><span class="notemark"></span><a class="notebackref" href="#V14">16:14</a>
<span class="xo">16:14 </span><span class="xt">8:1; Joh 13:34; Arum 13:8-10; 2 Akor 6:6; Agal 6:10; Aefe 5:2</span></p>
<p class="f" id="FN10"><span class="notemark"></span><a class="notebackref" href="#V15">16:15</a>
<span class="fr">16:15 </span><span class="ft">Arum 16:5; Sitefana: 1:16</span></p>
<p class="x" id="FN11"><span class="notemark"></span><a class="notebackref" href="#V18">16:18</a>
<span class="xo">16:18 </span><span class="xt">Afil 2:29; 1 Ath'es 5:12</span></p>
<p class="f" id="FN12"><span class="notemark"></span><a class="notebackref" href="#V19">16:19</a>
<span class="fr">16:19 </span><span class="ft">Arum 16:5; Asia: Ugun 1:4, 11; Akw'ila na P'urisila: Mahe 18:2</span></p>
<p class="x" id="FN13"><span class="notemark"></span><a class="notebackref" href="#V20">16:20</a>
<span class="xo">16:20 </span><span class="xt">Arum 16:16</span></p>
<p class="x" id="FN14"><span class="notemark"></span><a class="notebackref" href="#V21">16:21</a>
<span class="xo">16:21 </span><span class="xt">Agal 6:11; Akol 4:18; 2 Ath'es 3:17; File 19</span></p>
<p class="x" id="FN15"><span class="notemark"></span><a class="notebackref" href="#V22">16:22</a>
<span class="xo">16:22 </span><span class="xt">Agal 1:8-9; Ugun 22:20</span></p>
<p class="x" id="FN16"><span class="notemark"></span><a class="notebackref" href="#V24">16:24</a>
<span class="xo">16:24 </span><span class="xt">4:21; 2 Akor 2:4; 11:11; 12:15; Afil 1:8; 2:17; 1 Ath'es 2:8; 3:12; 2 T'imo 3:10; File 9</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

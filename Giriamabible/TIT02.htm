<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Tito 2</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Tito</a></li>
<li><a href='TIT01.htm'>&lt;</a></li>
<li><a href='TIT.htm'>2</a></li>
<li><a href='TIT03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>Maut'u gav̱iryago kufundishwa </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">2:1-9 Aefe 5:21–6:9</span></a><a href="#FN2" class="notemark"><span class="popup">2:1 1 T'imo 1:10</span></a>Ela uwe bai, fundisha garyahu maut'u garigo o at'u manamalikana magahende ili madime kuthuwa mafundisho ga jeri.   <span class="verse" id="V2">2&#160;</span><a href="#FN3" class="notemark"><span class="popup">2:2 1 Akor 13:13</span></a>Ambire o athumia makale at'u a kudziunya na alachu. Masikale at'u a madhe-madhe bule, nimakale na nguvu kahi za kuluhiro, kahi za mahendzo na kahi za kuvumirira.   </div><div class='p'> <span class="verse" id="V3">3&#160;</span><a href="#FN4" class="notemark"><span class="popup">2:3 1 T'imo 3:11; 1 P'et 3:1-5</span></a>O anaache athumia nao ambirize makale na mwendo mueri. Masikale at'u a nyambo hedu anwadzi a divai kukira muhaka, ela nimakale at'u a kufundisha madzo-madzo,   <span class="verse" id="V4">4&#160;</span>ili madime kuafundisha anaache hirimu maahendze alume ao na ana ao,   <span class="verse" id="V5">5&#160;</span><a href="#FN5" class="notemark"><span class="popup">2:5 Aefe 5:22-24</span></a>madzizulie na mai, makale aeri, na matsundze midzi yao t'ot'ot'o. Kidza mandaafundisha makale at'u enye mioyo midzo, na maasikirao alume ao, ili neno ra Mulungu risihukanwe bule.   </div><div class='p'> <span class="verse" id="V6">6&#160;</span><a href="#FN6" class="notemark"><span class="popup">2:6 1 Joh 2:14</span></a>Kahi za ngira iyo vizho, ambire o anaalume mario machere avulana-avulana madime kudzizulia na mai.   </div><div class='p'> <span class="verse" id="V7">7&#160;</span><a href="#FN7" class="notemark"><span class="popup">2:7 1 T'imo 4:12; Afil 3:17</span></a>Uwe mwenye nawe, kala mufano kwao kwa kuhenda madzo kahi za maut'u gosi. Riro undironena, henda riro na usikale na madhe-madhe wakathi unafundisha.   <span class="verse" id="V8">8&#160;</span><a href="#FN8" class="notemark"><span class="popup">2:8 1 P'et 2:15</span></a>Fundisha gago mafundisho ga jeri, ili ao mahadhuio magwirwe ni haya kwa kukosa rorosi ra kunena dzulu zehu.   </div><div class='p'> <span class="verse" id="V9">9&#160;</span><a href="#FN9" class="notemark"><span class="popup">2:9-10 1 T'imo 6:1-2</span></a>Ambire atumwa maagohe mabwana ao na maafwahize kahi za maut'u gosi, masijibizane nao.   <span class="verse" id="V10">10&#160;</span><a href="#FN10" class="notemark"><span class="popup">2:10 3:4</span></a>Masiaiyire mabwana ao bule, ela hat'u ha vizho ni madzionyese kukala ni at'u adzo na mario manakuluhirika kahi za ngira zosi. Vivi vindaahendya manyese kukala gago mafundisho dzulu za Mulungu mwokoli wehu ganafwahiza.   </div><div class='p'> <span class="verse" id="V11">11&#160;</span>Kwani Mulungu wanyesa nemaye lwazu kwa ut'u wa kuakola at'u osini.   <span class="verse" id="V12">12&#160;</span><a href="#FN11" class="notemark"><span class="popup">2:12 Aefe 1:4; 1 Joh 2:16</span></a>Na nema iyo, inafufundisha furiche kuishi maisha garigo si ga kimulungu. Kidza inafuhendya furiche garyahu futs'ots'erwago ni urumwengu fuhende, na hat'u ha vizho fuishi maisha ga kudzizulia na mai, na garigo karakara. Kidza fuishi maisha ga kimulungu kahi za urumwengu uu wa vikara,   <span class="verse" id="V13">13&#160;</span><a href="#FN12" class="notemark"><span class="popup">2:13 1 Akor 1:7; 1 Ath'es 1:10</span></a>kuno funaithariza na hakika iryahu siku bomu ya raha. Siku iyo nguma ya Mulungu wehu mubomu, mwokoli wehu Masihi Jesu<a href="#FN13" class="notemark">*<span class="popup">2:13 Hedu Mulungu wehu mubomu na mwokoli wehu Masihi Jesu.</span></a> indaoneka.   <span class="verse" id="V14">14&#160;</span><a href="#FN14" class="notemark"><span class="popup">2:14 3:14; Kumbo 19:5; Izik 11:20; Agal 1:4; Aefe 2:10; 1 T'imo 2:6; Aebu 13:12; 1 P'et 2:9; 1 Joh 3:16</span></a>Iye Masihi wadzilazha mwenye kwa ut'u wehu siswi, ili ahuthizhe na uwi, na ahuhendye at'u aeri na a kwakwe mwenye, at'u enye t'it'i ya kuhenda madzo.   </div><div class='p'> <span class="verse" id="V15">15&#160;</span>Gafundishe maut'u gaga na uhumire wadimi wa kwako wosi wakathi ukalaho unaap'a moyo na kuachemera. Usiriche mut'u akakuv̱udhya bule.   </div><ul class='tnav'>
<li><a href='index.htm'>Tito</a></li>
<li><a href='TIT01.htm'>&lt;</a></li>
<li><a href='TIT.htm'>2</a></li>
<li><a href='TIT03.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">2:1</a>
<span class="xo">2:1-9 </span><span class="xt">Aefe 5:21–6:9</span></p>
<p class="x" id="FN2"><span class="notemark"></span><a class="notebackref" href="#V1">2:1</a>
<span class="xo">2:1 </span><span class="xt">1 T'imo 1:10</span></p>
<p class="x" id="FN3"><span class="notemark"></span><a class="notebackref" href="#V2">2:2</a>
<span class="xo">2:2 </span><span class="xt">1 Akor 13:13</span></p>
<p class="x" id="FN4"><span class="notemark"></span><a class="notebackref" href="#V3">2:3</a>
<span class="xo">2:3 </span><span class="xt">1 T'imo 3:11; 1 P'et 3:1-5</span></p>
<p class="x" id="FN5"><span class="notemark"></span><a class="notebackref" href="#V5">2:5</a>
<span class="xo">2:5 </span><span class="xt">Aefe 5:22-24</span></p>
<p class="x" id="FN6"><span class="notemark"></span><a class="notebackref" href="#V6">2:6</a>
<span class="xo">2:6 </span><span class="xt">1 Joh 2:14</span></p>
<p class="x" id="FN7"><span class="notemark"></span><a class="notebackref" href="#V7">2:7</a>
<span class="xo">2:7 </span><span class="xt">1 T'imo 4:12; Afil 3:17</span></p>
<p class="x" id="FN8"><span class="notemark"></span><a class="notebackref" href="#V8">2:8</a>
<span class="xo">2:8 </span><span class="xt">1 P'et 2:15</span></p>
<p class="x" id="FN9"><span class="notemark"></span><a class="notebackref" href="#V9">2:9</a>
<span class="xo">2:9-10 </span><span class="xt">1 T'imo 6:1-2</span></p>
<p class="x" id="FN10"><span class="notemark"></span><a class="notebackref" href="#V10">2:10</a>
<span class="xo">2:10 </span><span class="xt">3:4</span></p>
<p class="x" id="FN11"><span class="notemark"></span><a class="notebackref" href="#V12">2:12</a>
<span class="xo">2:12 </span><span class="xt">Aefe 1:4; 1 Joh 2:16</span></p>
<p class="x" id="FN12"><span class="notemark"></span><a class="notebackref" href="#V13">2:13</a>
<span class="xo">2:13 </span><span class="xt">1 Akor 1:7; 1 Ath'es 1:10</span></p>
<p class="f" id="FN13"><span class="notemark">*</span><a class="notebackref" href="#V13">2:13</a>
<span class="fr">2:13 </span><span class="ft">Hedu Mulungu wehu mubomu na mwokoli wehu Masihi Jesu.</span></p>
<p class="x" id="FN14"><span class="notemark"></span><a class="notebackref" href="#V14">2:14</a>
<span class="xo">2:14 </span><span class="xt">3:14; Kumbo 19:5; Izik 11:20; Agal 1:4; Aefe 2:10; 1 T'imo 2:6; Aebu 13:12; 1 P'et 2:9; 1 Joh 3:16</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Math'ayo 27</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Math'ayo</a></li>
<li><a href='MAT26.htm'>&lt;</a></li>
<li><a href='MAT.htm'>27</a></li>
<li><a href='MAT28.htm'>&gt;</a></li>
</ul>
<div class="main">
 
<div class='chapterlabel' id="V0"> 27</div><div class='s'>Jesu anahirikwa kwa P'ilato </div> <div class='r'>Mariko 15:1; Luka 23:1-2; Johana 18:28-32  </div><div class='p'> <span class="verse" id="V1">1&#160;</span>Kurihocha, o alombi abomu na athumia a Kiyahudi mathunganana kaheri makipanga viryahu mandizhohenda hatha mamwalage Jesu.   <span class="verse" id="V2">2&#160;</span>Bai mamuhala makimufunga, na makimuhirika kwa luwali P'ilato.   </div><div class='s'>Juda anadzifunga lugwe </div> <div class='r'>Mahendo 1:18-19  </div><div class='p'> <span class="verse" id="V3">3&#160;</span><a href="#FN1" class="notemark"><span class="popup">27:3 26:15</span></a>Juda arihoona kukala ro Baraza ratosa kukala mamwalage Jesu, wadziutha sana, hatha akihala zho visiku mirongo mihahu zha fedha achenda nazho kuko kwa alombi abomu na athumia a Kiyahudi ili akaaujire.   <span class="verse" id="V4">4&#160;</span>Arihofika kuko waagololeza akiamba, “Nahenda dambi bomu kumusaliti mut'u asiye dambi na mut'u.” O makimwamba, “Gago be ni gako gago, sino k'ahugamanya.”   <span class="verse" id="V5">5&#160;</span>Naye kusikira vizho, akihala zho visiku zha fedha akivitsuha mo Hekaluni, achambola achendadzifunga lugwe.   </div><div class='p'> <span class="verse" id="V6">6&#160;</span><a href="#FN2" class="notemark"><span class="popup">27:6 Kumbu 23:18</span></a>Vikara o alombi abomu makivitsola-tsola viryahu visiku zha fedha gonya makiamba, “P'esa zizi be zina kilatso, na Sheria yehu k'aihuruhusu kuika p'esa dza zizi kahi za akiba ya mumu Hekaluni.”   <span class="verse" id="V7">7&#160;</span>Kwa vizho bada ya kuojana-ojana makivihala machendagula hat'u harihokala hakiifwa Munda wa Muumbi wa Nyungu, hakale hat'u ha kuzikwa ajeni.   <span class="verse" id="V8">8&#160;</span>Na kulaiza siku iyo hatha rero munda uwo unaifwa Munda wa Milatso.   </div><div class='p'> <span class="verse" id="V9">9&#160;</span><a href="#FN3" class="notemark"><span class="popup">27:9-10 Zaka 11:12-13; Jere 32:8-9</span></a>Kwa ut'u uwo wenye bai, garyahu maneno garigonenwa ni nabii Jeremia gakithimira. Kwani Jeremia wanena akiamba, “Mahala vizho visiku mirongo mihahu zha fedha, iriyo were ndo bei ya kugulira mut'u iriyoikwa ni o ana a Iziraeli,   <span class="verse" id="V10">10&#160;</span>makivigula wo Munda wa Muumbi wa Nyungu here Bwana arizhonilagiza.”   </div><div class='s'>Jesu anauzwa-uzwa maswali ni P'ilato </div> <div class='r'>Mariko 15:2-5; Luka 23:3-5; Johana 18:33-38  </div><div class='p'> <span class="verse" id="V11">11&#160;</span><a href="#FN4" class="notemark"><span class="popup">27:11 2:2; 27:29, 37, 42; Mar 15:2, 9, 12, 18, 26, 32; Luk 23:3, 37-38; Joh 1:49; 12:13; 18:33, 39; 19:3, 15, 19, 21</span></a>Vikara Jesu arihohirikwa kwa P'ilato, waimishwa haho mbereze na P'ilato akimuza akiamba, “Vidze we ndiwe muthawali wa Ayahudi?” Jesu akimudzigidzya akimwamba, “Uwe udzanena.”   <span class="verse" id="V12">12&#160;</span><a href="#FN5" class="notemark"><span class="popup">27:12-14 Joh 19:9; Math' 26:63</span></a>Ela o alombi abomu na athumia a Kiyahudi marihomushithaki, Jesu wanyamala zii kamare.   <span class="verse" id="V13">13&#160;</span>P'ilato arihoona viryahu, akimuza Jesu akiamba, “Go maut'u manji genye madzigoamba wagahenda unagasikira?”   <span class="verse" id="V14">14&#160;</span>Ela Jesu ye akithuwa kunyamala vizho bila kudzigidzya hatha ango mwenga, hatha ye P'ilato vikimwangalaza zhomu zhenye.   </div><div class='s'>Jesu anahukumiwa kwalagwa </div> <div class='r'>Mariko 15:6-15; Luka 23:13-26; Johana 18:39–19:16  </div><div class='p'> <span class="verse" id="V15">15&#160;</span>Kila sikuk'uu ya P'asaka, P'ilato were ana mazowera ga kuambozera Ayahudi mufungwa mumwenga mandiyemutsagula enye.   <span class="verse" id="V16">16&#160;</span>Bai kahi za wakathi uwo, kwere kuna mufungwa ariyekala adzaluta nguma, dzinare ni Baraba.   <span class="verse" id="V17">17&#160;</span>Kwa vizho o Ayahudi marihokundzumanyikana hamwenga, P'ilato akiauza akiamba, “Nimwambozere Baraba hedu nimwambozere Jesu aifwaye Masihi?”   <span class="verse" id="V18">18&#160;</span>Kwani P'ilato wamanya kukala o athumia a Kiyahudi madzamushithaki Jesu kwa sababu ya wivu thu.   </div><div class='p'> <span class="verse" id="V19">19&#160;</span><a href="#FN6" class="notemark"><span class="popup">27:19 Luk 23:47</span></a>Bai P'ilato arihokala anakeresi kahi za kihiche cha hukumu alamule, muchewe akilagiza uv̱oro akiamba, “Maut'u gago be usigangirire kamare, kwani mut'u yuyu be ni muhachi. Mana usiku nidzaloha ndoso mbii-mbii sana dzulu za kwakwe. Nayo ndoso iyo idzanisirinya.”   <span class="verse" id="V20">20&#160;</span><a href="#FN7" class="notemark"><span class="popup">27:20-23 Mahe 3:13-14</span></a>Ela o alombi abomu na o athumia a Kiyahudi makiangola-ngola o at'u kukala maambe mambozerwe Baraba, ela Jesu ye alagwe.   <span class="verse" id="V21">21&#160;</span>Kwa vizho P'ilato arihouza kaheri na kuamba, “Kahi za ano at'u airi munahendza nimwambozere h'ani?” O at'u makiamba, “Baraba.”   <span class="verse" id="V22">22&#160;</span>P'ilato akiauza akiamba, “Na yuno Jesu aifwaye Masihi ye nimuhendedze?” Nao makinena kwa umwenga makiamba, “Naasulubiwe!”   <span class="verse" id="V23">23&#160;</span>P'ilato akiauza kaheri akiamba, “Kwani adzakosani kibomu?” Ela o hatha makikaza kupiga k'ululu makiamba, “Naasulubiwe!”   <span class="verse" id="V24">24&#160;</span><a href="#FN8" class="notemark"><span class="popup">27:24 Kumbu 21:6-9; Zabu 26:6</span></a>Bai P'ilato arihoona kukala hatha akaenderera kunena nao kidza k'avindafwaha kit'u na kidza o at'u were madzakwacha kuhenda fujo, akihala madzi akioga mikono mbere za ro kundi ra at'u, akiamba, “Milatso ya mut'u yuyu k'aidzulu yangu bule, i dzulu zenu.”   <span class="verse" id="V25">25&#160;</span><a href="#FN9" class="notemark"><span class="popup">27:25 Mahe 5:28</span></a>Na lola o at'u makidzigidzya kwa umwenga makiamba, “Milatsoye naikale dzulu zehu siswi na dzulu za ana ehu.”   <span class="verse" id="V26">26&#160;</span><a href="#FN10" class="notemark"><span class="popup">27:26-31 20:19</span></a>Kwa vizho P'ilato akiambozera Baraba, gonya akiamuru Jesu apigwe vikotho, ndo alazhwe akasulubiwe.   </div><div class='s'>Shikari manamuv̱udhya Jesu </div> <div class='r'>Mariko 15:16-21; Johana 19:2-3  </div><div class='p'> <span class="verse" id="V27">27&#160;</span>Jesu arihokala adzalazhwa akasulubiwe, o shikari a luwali P'ilato mamuhala machangira naye mumo nyumbani mwa luwali, na cho kikosi chosi cha shikari kikimudengereka.   <span class="verse" id="V28">28&#160;</span><a href="#FN11" class="notemark"><span class="popup">27:28 Luk 23:11</span></a>Bai mamuhala makimuvula nguwo, gonya makimuvika k'andzu th'une.   <span class="verse" id="V29">29&#160;</span><a href="#FN12" class="notemark"><span class="popup">27:29 27:11</span></a>Manambola haho makitengeza kiremba cha miya makimuvika. Gonya makihala kidhath'a cha mwandzi makimugwiza kahi za wo mukonowe wa kurya. Bai marihogonya vizho makikwacha kupiga mavindi na kumuv̱udhya Jesu na kumwamba, “K'una ut'u muheshimiwa muthawali wa Ayahudi?”   <span class="verse" id="V30">30&#160;</span><a href="#FN13" class="notemark"><span class="popup">27:30 26:67</span></a>Bai mamutsuhira mahe, gonya makimunyagula cho kidhath'a makimupiga nacho mo kitswani.   <span class="verse" id="V31">31&#160;</span>Marihokala madzamuv̱udhya zha kuthosha, mamuvula yo k'andzu th'une, makimuvika zo nguwoze kaheri, makimuthongozha kwendamusulubisha.   </div><div class='s'>Jesu anasulubiwa </div> <div class='r'>Mariko 15:21-32; Luka 23:27-43; Johana 19:17-27  </div><div class='p'> <span class="verse" id="V32">32&#160;</span>Vikara marihokala madzambola kwa P'ilato makwendani, mumo ngirani mathungana mwanamulume mumwenga Muk'irene aifwaye Simoni. Bai o shikari makimulazimisha autsukule wo musalaba wa Jesu.   <span class="verse" id="V33">33&#160;</span>Bai makwenda vivii hatha hat'u haifwaho Gologoth'a, yani Ribeshe ra Kitswa.   <span class="verse" id="V34">34&#160;</span>Makimup'a Jesu divai ya kutsanganywa na ut'u wa utsungu sana, ela arihoithatha akikahala kuinwa.   </div><div class='p'> <span class="verse" id="V35">35&#160;</span><a href="#FN14" class="notemark"><span class="popup">27:35 Zabu 22:18</span></a>Marihokala madzagonya kumusulubisha, mahala zo nguwoze makizigazha kwa kuhenda kuzipigira k'ura.   <span class="verse" id="V36">36&#160;</span>Gonya makikelesi haho kumurinda.   <span class="verse" id="V37">37&#160;</span><a href="#FN15" class="notemark"><span class="popup">27:37 27:11</span></a>Dzulu za cho kitswa cha Jesu haikwa kibao kirichoorwa kosa mariromushithakira. Nacho chere kinaamba vivi: <span class='sc'>Yuyu Ni Jesu, Muthawali Wa Ayahudi.</span>   </div><div class='p'> <span class="verse" id="V38">38&#160;</span><a href="#FN16" class="notemark"><span class="popup">27:38 Isa 53:12</span></a>Jesu wasulubiwa hamwenga na aivi airi. Mumwenga mukono wa kurya, na mungine mukono wa kumots'o.   </div><div class='s'>At'u manamuv̱udhya Jesu </div> <div class='p'> <span class="verse" id="V39">39&#160;</span><a href="#FN17" class="notemark"><span class="popup">27:39 Zabu 22:7; 109:25</span></a>At'u mariokira na haho arihosulubiwa Jesu, mamusholera, makithukusa vitswa zhao kikav̱udhye,   <span class="verse" id="V40">40&#160;</span><a href="#FN18" class="notemark"><span class="popup">27:40 26:61, 63</span></a>makiamba, “Kw'aamba undaribanda ro Hekalu na uriake kwa siku t'ahu vino? H'aya dziokole mwenye be vivi. Chamba u Mwana wa Mulungu jeri, thima kula ho musalabani.”   <span class="verse" id="V41">41&#160;</span>Na lola o alombi abomu, na alimu a Sheria, na athumia a Kiyahudi nao makimusholera dza vizho zha akizi a ngira. Makiamba, “Waokola at'u angine, ela vino k'adima kudzakola mwenye.   <span class="verse" id="V42">42&#160;</span><a href="#FN19" class="notemark"><span class="popup">27:42 27:11</span></a>Samba ni muthawali wa Iziraeli ye, naathime kula ho musalabani, naswi fundamuamini.   <span class="verse" id="V43">43&#160;</span><a href="#FN20" class="notemark"><span class="popup">27:43 Zabu 22:8; Math' 26:63</span></a>Amba ye were anamukuluhira Mulungu sana; hatha anaamba kukala ni Mwana wa Mulungu. H'aya kala ye Mulungu anamuhendza jeri, be vivi naamwakole.”   <span class="verse" id="V44">44&#160;</span>Hatha aryahu aivi airi mariosulubiwa hamwenga naye kidza nao mamusholera dza vizho zha o angine.   </div><div class='s'>Jesu anamarigizika </div> <div class='r'>Mariko 15:33-41; Luka 23:44-49; Johana 19:28-30  </div><div class='p'> <span class="verse" id="V45">45&#160;</span><a href="#FN21" class="notemark"><span class="popup">27:45 Amo 8:9</span></a>Bada ya Jesu kusulubiwa, ts'i yosi yagit'ana kiza kuandzira saa sitha muhadhi saa chenda.   <span class="verse" id="V46">46&#160;</span><a href="#FN22" class="notemark"><span class="popup">27:46 Zabu 22:1</span></a>Inafika mwendo wa saa chenda Jesu akirira kwa sauthi bomu akiamba, <span class='tl'>“Eloi Eloi, lama sabakithani?”</span> Yani, “Mulungu wangu, Mulungu wangu, mbona udzaniricha?”   <span class="verse" id="V47">47&#160;</span>Kusikira vizho, angine kahi za ao at'u mariokala maimire haho makiamba, “Sirikizani, anamwiha Elija benwi!”   <span class="verse" id="V48">48&#160;</span><a href="#FN23" class="notemark"><span class="popup">27:48 Zabu 69:21</span></a>Na haho na haho, mumwenga wao akikot'a malo achendavwika buwa kahi za siki, akiridunga mudhath'ani akimup'a Jesu anyunye.   <span class="verse" id="V49">49&#160;</span>Ela andziye makimwamba, “Richa hulole chamba Elija andakudzamuthizha.” [Na mumwenga wao akihala fumo akimudunga lubavuni, akimbola milatso na madzi.]<a href="#FN24" class="notemark">*<span class="popup">27:49 Kuna zhuwo vingine virizho k'avina ii sehemu ii ya kifungu.</span></a>   <span class="verse" id="V50">50&#160;</span>Bai Jesu akipiga k'ululu kaheri na akitoka roho.   <span class="verse" id="V51">51&#160;</span><a href="#FN25" class="notemark"><span class="popup">27:51 Kumbo 26:3; Aebu 10:19-20</span></a>Na lola yo p'azia kahi za ro Hekalu yapashuka ikigazhika p'ande mbiri, kula dzulu hatha ts'ini. Ts'i ikithethema na mawe gakibandika-bandika.   <span class="verse" id="V52">52&#160;</span>Mbira nyinji za at'u a Mulungu zikigunuka na o at'u enye makifufuka,   <span class="verse" id="V53">53&#160;</span>na machambola mo mbirani. Na lola Jesu arihofufuka, at'u aa mangira kahi za mudzi mueri wa Jerusalemu na makionewa ni at'u anji enye.   </div><div class='p'> <span class="verse" id="V54">54&#160;</span><a href="#FN26" class="notemark"><span class="popup">27:54 14:33; 26:63; Mar 15:39</span></a>Bai o shikari mariokala manamurinda Jesu, hamwenga na ye mubomu wao marihoona zho ts'i irizhokala inathethema, hamwenga na go maut'u mangine gosi, mangirwa ni woga sana hatha makiamba, “Yuyu were ni Mwana wa Mulungu jeri.”   </div><div class='p'> <span class="verse" id="V55">55&#160;</span>Kwere kuna anaache mariomuthuwa Jesu hangu Galilaya. Anaache aa ndo mariokala makimwaviza Jesu na mahitaji ga kwakwe. Bai makala maimire kure vichache kulolera kila kirichokala.   <span class="verse" id="V56">56&#160;</span>Kahi zao were hana Maryamu Magidalena, Maryamu mameye Jakobu na Josefu, na mameye Jakobu na Johana, ana a Zebedayo.   </div><div class='s'>Kuzikwa kwa Jesu </div> <div class='r'>Mariko 15:42-47; Luka 23:50-56; Johana 19:38-42  </div><div class='p'> <span class="verse" id="V57">57&#160;</span><a href="#FN27" class="notemark"><span class="popup">27:57-58 Kumbu 21:22-23</span></a>Kurihokala kunakala kidziloni, kukidza mwanamulume mumwenga wa kula Arimath'ea ariyeifwa Josefu. Mwanamulume yuyu were naye ni mwanafundzi wa Jesu na were ni thajiri.   <span class="verse" id="V58">58&#160;</span>Bai wakwenda hatha kwa P'ilato achendamuvoya P'ilato amup'e mwiri wa Jesu akauzike. Naye P'ilato akilagiza agerwe.   <span class="verse" id="V59">59&#160;</span>Kwa vizho Josefu akiuhala akiulinga-linga ts'andza ya kitani safi,   <span class="verse" id="V60">60&#160;</span>na achendauzika kahi za mbiraye mwenye, ariyokala waitsonga iweni. Mbira ii were ni mbisha yenye hatha were k'aidzazikwa mut'u. Bai wamwangiza mumo na akisukuma ro iwe akifunga, gonya akihauka.   <span class="verse" id="V61">61&#160;</span>Wakathi uwo Josefu arihokala anamuzika Jesu, Maryamu Magidalena na ye Maryamu mungine were makelesi kulolana na iyo mbira manalolera.   </div><div class='s'>Shikari manahumwa makarinde mbira ya Jesu </div> <div class='p'> <span class="verse" id="V62">62&#160;</span>Siku ya hiriye, yani yo siku iriyothuwana na yo Siku ya Mathayarisho, o alombi abomu na Mafarisayo makwendathunganana na P'ilato.   <span class="verse" id="V63">63&#160;</span><a href="#FN28" class="notemark"><span class="popup">27:63 12:40</span></a>Makimwamba, “Muheshimiwa, at'u siswi be fudzakumbukira ut'u umwenga siswi. Yuyahu mulongo arihokala achere moyo, waamba kukala, bada ya siku t'ahu andafufuka.   <span class="verse" id="V64">64&#160;</span><a href="#FN29" class="notemark"><span class="popup">27:64 28:13</span></a>Kwa vizho bai, lagiza shikari makarinde yo mbira muhaka yo siku ya hahu. Kwani kala k'ahundahenda vizho, o anafundzi a kwakwe manadima kudzamwiya gonya makaambira at'u kukala adzafufuka. Na ulongo uwo undakala mui zhomu hatha uwo wa kwandza mbai.”   </div><div class='p'> <span class="verse" id="V65">65&#160;</span>P'ilato akiamba, “Shikari munao, kwa vizho hakikishani kukala inarindwa zha kuthosha.”   <span class="verse" id="V66">66&#160;</span>Kwa vizho machendahala ro iwe ra ho muryangoni makiripiga muhuri. Gonya makiika shikari marinde.   </div><ul class='tnav'>
<li><a href='index.htm'>Math'ayo</a></li>
<li><a href='MAT26.htm'>&lt;</a></li>
<li><a href='MAT.htm'>27</a></li>
<li><a href='MAT28.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V3">27:3</a>
<span class="xo">27:3 </span><span class="xt">26:15</span></p>
<p class="x" id="FN2"><span class="notemark"></span><a class="notebackref" href="#V6">27:6</a>
<span class="xo">27:6 </span><span class="xt">Kumbu 23:18</span></p>
<p class="x" id="FN3"><span class="notemark"></span><a class="notebackref" href="#V9">27:9</a>
<span class="xo">27:9-10 </span><span class="xt">Zaka 11:12-13; Jere 32:8-9</span></p>
<p class="x" id="FN4"><span class="notemark"></span><a class="notebackref" href="#V11">27:11</a>
<span class="xo">27:11 </span><span class="xt">2:2; 27:29, 37, 42; Mar 15:2, 9, 12, 18, 26, 32; Luk 23:3, 37-38; Joh 1:49; 12:13; 18:33, 39; 19:3, 15, 19, 21</span></p>
<p class="x" id="FN5"><span class="notemark"></span><a class="notebackref" href="#V12">27:12</a>
<span class="xo">27:12-14 </span><span class="xt">Joh 19:9; Math' 26:63</span></p>
<p class="x" id="FN6"><span class="notemark"></span><a class="notebackref" href="#V19">27:19</a>
<span class="xo">27:19 </span><span class="xt">Luk 23:47</span></p>
<p class="x" id="FN7"><span class="notemark"></span><a class="notebackref" href="#V20">27:20</a>
<span class="xo">27:20-23 </span><span class="xt">Mahe 3:13-14</span></p>
<p class="x" id="FN8"><span class="notemark"></span><a class="notebackref" href="#V24">27:24</a>
<span class="xo">27:24 </span><span class="xt">Kumbu 21:6-9; Zabu 26:6</span></p>
<p class="x" id="FN9"><span class="notemark"></span><a class="notebackref" href="#V25">27:25</a>
<span class="xo">27:25 </span><span class="xt">Mahe 5:28</span></p>
<p class="x" id="FN10"><span class="notemark"></span><a class="notebackref" href="#V26">27:26</a>
<span class="xo">27:26-31 </span><span class="xt">20:19</span></p>
<p class="x" id="FN11"><span class="notemark"></span><a class="notebackref" href="#V28">27:28</a>
<span class="xo">27:28 </span><span class="xt">Luk 23:11</span></p>
<p class="x" id="FN12"><span class="notemark"></span><a class="notebackref" href="#V29">27:29</a>
<span class="xo">27:29 </span><span class="xt">27:11</span></p>
<p class="x" id="FN13"><span class="notemark"></span><a class="notebackref" href="#V30">27:30</a>
<span class="xo">27:30 </span><span class="xt">26:67</span></p>
<p class="x" id="FN14"><span class="notemark"></span><a class="notebackref" href="#V35">27:35</a>
<span class="xo">27:35 </span><span class="xt">Zabu 22:18</span></p>
<p class="x" id="FN15"><span class="notemark"></span><a class="notebackref" href="#V37">27:37</a>
<span class="xo">27:37 </span><span class="xt">27:11</span></p>
<p class="x" id="FN16"><span class="notemark"></span><a class="notebackref" href="#V38">27:38</a>
<span class="xo">27:38 </span><span class="xt">Isa 53:12</span></p>
<p class="x" id="FN17"><span class="notemark"></span><a class="notebackref" href="#V39">27:39</a>
<span class="xo">27:39 </span><span class="xt">Zabu 22:7; 109:25</span></p>
<p class="x" id="FN18"><span class="notemark"></span><a class="notebackref" href="#V40">27:40</a>
<span class="xo">27:40 </span><span class="xt">26:61, 63</span></p>
<p class="x" id="FN19"><span class="notemark"></span><a class="notebackref" href="#V42">27:42</a>
<span class="xo">27:42 </span><span class="xt">27:11</span></p>
<p class="x" id="FN20"><span class="notemark"></span><a class="notebackref" href="#V43">27:43</a>
<span class="xo">27:43 </span><span class="xt">Zabu 22:8; Math' 26:63</span></p>
<p class="x" id="FN21"><span class="notemark"></span><a class="notebackref" href="#V45">27:45</a>
<span class="xo">27:45 </span><span class="xt">Amo 8:9</span></p>
<p class="x" id="FN22"><span class="notemark"></span><a class="notebackref" href="#V46">27:46</a>
<span class="xo">27:46 </span><span class="xt">Zabu 22:1</span></p>
<p class="x" id="FN23"><span class="notemark"></span><a class="notebackref" href="#V48">27:48</a>
<span class="xo">27:48 </span><span class="xt">Zabu 69:21</span></p>
<p class="f" id="FN24"><span class="notemark">*</span><a class="notebackref" href="#V49">27:49</a>
<span class="fr">27:49 </span><span class="ft">Kuna zhuwo vingine virizho k'avina ii sehemu ii ya kifungu.</span></p>
<p class="x" id="FN25"><span class="notemark"></span><a class="notebackref" href="#V51">27:51</a>
<span class="xo">27:51 </span><span class="xt">Kumbo 26:3; Aebu 10:19-20</span></p>
<p class="x" id="FN26"><span class="notemark"></span><a class="notebackref" href="#V54">27:54</a>
<span class="xo">27:54 </span><span class="xt">14:33; 26:63; Mar 15:39</span></p>
<p class="x" id="FN27"><span class="notemark"></span><a class="notebackref" href="#V57">27:57</a>
<span class="xo">27:57-58 </span><span class="xt">Kumbu 21:22-23</span></p>
<p class="x" id="FN28"><span class="notemark"></span><a class="notebackref" href="#V63">27:63</a>
<span class="xo">27:63 </span><span class="xt">12:40</span></p>
<p class="x" id="FN29"><span class="notemark"></span><a class="notebackref" href="#V64">27:64</a>
<span class="xo">27:64 </span><span class="xt">28:13</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

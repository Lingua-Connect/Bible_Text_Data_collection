<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Johana 12</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Johana</a></li>
<li><a href='JHN11.htm'>&lt;</a></li>
<li><a href='JHN.htm'>12</a></li>
<li><a href='JHN13.htm'>&gt;</a></li>
</ul>
<div class="main">
 
<div class='chapterlabel' id="V0"> 12</div><div class='s'>Jesu anamwagirwa mafuha ko Beth'ania </div> <div class='r'>Math'ayo 26:6-13; Mariko 14:3-9  </div><div class='p'> <span class="verse" id="V1">1&#160;</span><a href="#FN1" class="notemark"><span class="popup">12:1-3 11:1-2</span></a>Siku t'andahu kabila ya sikuk'uu ya P'asaka, Jesu wakwenda Beth'ania mudzini kwa ano Lazaro ariye were wamufufula kula kifwani.   <span class="verse" id="V2">2&#160;</span><a href="#FN2" class="notemark"><span class="popup">12:2 Luk 10:40</span></a>Bai makimuthayarishira chakurya haho, na Marith'a akikala nde muhikihiki kuno Lazaro akikala ni mumwenga wao mariokeresi mezani na Jesu.   <span class="verse" id="V3">3&#160;</span><a href="#FN3" class="notemark"><span class="popup">12:3 Luk 7:37-38</span></a>Bai Maryamu akihala rathili ya mafuha masafi ga marashi ga gali sana garigotengezwa kula kwa muhi wa munadi na akimumwagira Jesu mo maguluni na gonya akigahangusa na nyereze. K'uzhona zho wo muruk'e wa go marashi ukidzala nyumba ndzima.   <span class="verse" id="V4">4&#160;</span><a href="#FN4" class="notemark"><span class="popup">12:4 6:71; 13:2, 27; 18:2</span></a>Ela Juda Isikariote, mumwenga wa anafundzi a Jesu, ariye were nde andiyemusaliti arihoona vizho, akiamba,   <span class="verse" id="V5">5&#160;</span><a href="#FN5" class="notemark"><span class="popup">12:5 Isa 58:7; Math' 19:21; Jako 2:15-16</span></a>“Kwanoni marashi gano k'agaguzirwe dinari magana mahahu na makagerwa masikini?”   <span class="verse" id="V6">6&#160;</span>K'anenere vivi kwa kukala were ana mbazi sana na masikini, ela kwa kukala were ni mwivi na were akadzifwaha na cho changizwacho mo mukobani, mana were nde muiki wa wo mukoba wa p'esa.   </div><div class='p'> <span class="verse" id="V7">7&#160;</span><a href="#FN6" class="notemark"><span class="popup">12:7 19:40</span></a>Jesu akiamba, “Muricheni agaike kwa kuthariziza siku yangu ya mazishi.   <span class="verse" id="V8">8&#160;</span><a href="#FN7" class="notemark"><span class="popup">12:8 Kumbu 15:11</span></a>Masikini munao siku zosini, ela mimi k'amundakala nami siku zosini bule.”   </div><div class='s'>Alombi abomu manapanga njama ya kumwalaga Lazaro </div> <div class='p'> <span class="verse" id="V9">9&#160;</span><a href="#FN8" class="notemark"><span class="popup">12:9 11:43-44</span></a>Kundi bomu ra Ayahudi masikira kukala Jesu a Beth'ania, kwa vizho machenda kuko. Nao makwenda si kwa ut'u wa Jesu h'akeye, ela pia kwa kumona Lazaro ariyefufulwa ni Jesu kula kifwani.   <span class="verse" id="V10">10&#160;</span>Bai alombi abomu makipanga kumwalaga Lazaro naye.   <span class="verse" id="V11">11&#160;</span><a href="#FN9" class="notemark"><span class="popup">12:11 11:45</span></a>Kwani kwa ut'u wa iye, Ayahudi anji were manaaricha vilongozi ao na kumukuluhira Jesu.   </div><div class='s'>Jesu anangira Jerusalemu </div> <div class='r'>Math'ayo 21:1-11; Mariko 11:1-11; Luka 19:28-40  </div><div class='p'> <span class="verse" id="V12">12&#160;</span>Siku ya hiriye ro kundi bomu ririrokala kahi za sikuk'uu ya P'asaka rikisikira kukala Jesu anadza Jerusalemu.   <span class="verse" id="V13">13&#160;</span><a href="#FN10" class="notemark"><span class="popup">12:13 Zabu 118:26; Math' 27:42; Joh 1:49</span></a>Bai makihala vitai zha mitende na machendamudhana kuno makipiga njerejere na kuamba,  </div><div class='q'>“Hosana!  </div><div class='q'>Naalikwe iye adzaye kwa dzina ra Bwana!  </div><div class='q'>Naalikwe iye muthawali wa Iziraeli!”   </div><div class='m'> <span class="verse" id="V14">14&#160;</span>Jesu wapata mwana wa ndzowe na akimupanda here Maoro gaambazho,   </div><div class='q'> <span class="verse" id="V15">15&#160;</span><a href="#FN11" class="notemark"><span class="popup">12:15 Zaka 9:9</span></a>“Musogohe h'enwi at'u a mudzi wa Sayuni.  </div><div class='q2'>Lolani muthawali wenu anadza!  </div><div class='q2'>Anadza dzulu ya mwana wa ndzowe.”   </div><div class='p'> <span class="verse" id="V16">16&#160;</span><a href="#FN12" class="notemark"><span class="popup">12:16 2:22; 17:1</span></a>Anafundzie k'amavielewere bule wakathi uwo vivi, ela Jesu arihokala adzafufulwa na kugerwa nguma makikumbukira kukala Maoro gaamba vivi dzuluze, na kwamba were mamuhendera vivi.   </div><div class='p'> <span class="verse" id="V17">17&#160;</span><a href="#FN13" class="notemark"><span class="popup">12:17 11:42-45</span></a>Ro kundi ririrokala na Jesu arihomufufula Lazaro kula kifwani rere ridzamboza ushahidhi kuhusu gago garigohendeka.   <span class="verse" id="V18">18&#160;</span>Bai vizho ndo virizhohenda at'u anji mamutsangire, kwa kukala masikira wahenda uu muujiza.   <span class="verse" id="V19">19&#160;</span><a href="#FN14" class="notemark"><span class="popup">12:19 11:48</span></a>Mafarisayo machambirana makiamba, “H'aya lolani k'ahufaulu kamare. Lola urumwengu wosi unamuthuwa!”   </div><div class='s'>Jesu ananena kimbere dzulu za kifwache na ngumaye </div> <div class='p'> <span class="verse" id="V20">20&#160;</span>Kahi za aryahu mariokwendavoya Jerusalemu wakathi wa sherehe angine were ni Ayunani.   <span class="verse" id="V21">21&#160;</span><a href="#FN15" class="notemark"><span class="popup">12:21 1:44; Luk 19:3; 23:8</span></a>Bai machenda kwa Filipu, mut'u wa Beth'isaida kuko Galilaya na makiamba, “Muzee, hunamala humone Jesu.”   <span class="verse" id="V22">22&#160;</span>Filipu achendamwambira Anderea na osi airi machendamwambira Jesu.   <span class="verse" id="V23">23&#160;</span><a href="#FN16" class="notemark"><span class="popup">12:23 2:4; 12:16</span></a>Jesu akiamba, “Wakathi udzafika wa Mwana wa Mudamu kugerwa nguma   <span class="verse" id="V24">24&#160;</span><a href="#FN17" class="notemark"><span class="popup">12:24-25 Math' 10:39; 16:24-25; 1 Akor 15:36</span></a>Ninamwambira ujeri, t'embe ya ngano isihogwa mutsangani ikafwa, ni kutoa h'akeye, ela ikifwa nikuzhala zhomu zhenye.   <span class="verse" id="V25">25&#160;</span>Mut'u aihendzaye rohoye, andayangamiza, ela kila aimenaye rohoye kahi za urumwengu uu, andaithizha hatha uzima wa kare na kare.   <span class="verse" id="V26">26&#160;</span><a href="#FN18" class="notemark"><span class="popup">12:26 14:3; 17:24</span></a>Ye amalaye kunihumikira, suthi anithuwe, ili muhumiki wangu akale ho niriho mimi. Baba andamuheshimu iye anihumikiraye.”   </div><div class='s'>Jesu ananena dzulu za kifwache </div> <div class='p'> <span class="verse" id="V27">27&#160;</span><a href="#FN19" class="notemark"><span class="popup">12:27 12:23; Math' 26:38</span></a>“Vikara moyo wangu unasirima, vikara nineneni? Vidze niambe, ‘Baba, usihende thabu ii ikanigwerera?’ Hatha, vivi ndo virizhonireha kwamba niikirire thabu ii.   <span class="verse" id="V28">28&#160;</span><a href="#FN20" class="notemark"><span class="popup">12:28 17:1; Math' 3:17; 17:5</span></a>Baba rip'e nguma dzinaro.” Kidza sauthi kula mulunguni ikiamba, “Nidzarip'a nguma na nindarip'a nguma kaheri.”   <span class="verse" id="V29">29&#160;</span>Ro kundi ririrokala haho rasikira yo sauthi na rikiamba, “Kudzadoka kigwaragwara.” Angine makiamba, “Ni malaika adzanena naye.”   <span class="verse" id="V30">30&#160;</span>Jesu akiamba, “Sauthi ii k'ainenere kwa ut'u wa mimi, ela idzanena kwa ut'u wa ninwi.   <span class="verse" id="V31">31&#160;</span><a href="#FN21" class="notemark"><span class="popup">12:31 5:22; 14:30; 16:11</span></a>Vikara uu ni wakathi wa urumwengu kuhukumiwa, vikara muthawali wa urumwengu uu andapenduliwa.   <span class="verse" id="V32">32&#160;</span><a href="#FN22" class="notemark"><span class="popup">12:32-34 3:14</span></a>Nami nichanulwa dzulu za ts'i, nindaavuha at'u osi kwangu.”   <span class="verse" id="V33">33&#160;</span><a href="#FN23" class="notemark"><span class="popup">12:33 18:32</span></a>Wanena vivi kunyesa kifwache kindizhokala.   </div><div class='p'> <span class="verse" id="V34">34&#160;</span><a href="#FN24" class="notemark"><span class="popup">12:34 Zabu 89:36; 110:4; Izik 37:25; Joh 12:23; 3:14</span></a>Ro kundi rikidzigidzya rikiamba, “Sheria yehu inaamba kukala Masihi andakala moyo kare na kare. Vikaladze bai unaamba, ‘Mwana wa Mudamu lazima anulwe dzulu?’ Yuno Mwana wa Mudamu ni h'ani?”   <span class="verse" id="V35">35&#160;</span><a href="#FN25" class="notemark"><span class="popup">12:35-36 7:33; 8:12</span></a>Jesu akidzigidzya akiamba, “Wo mulangaza uchere nanwi kwa wakathi muchache thu. Tsemberani kahi za mulangaza, sidze mukagit'anirwa ni kiza, kwa kukala mut'u atsemberaye k'amanya bule ko endako.   <span class="verse" id="V36">36&#160;</span><a href="#FN26" class="notemark"><span class="popup">12:36 5:13</span></a>Kuluhirani wo mulangaza zho ucherezho nanwi ili mukale at'u a mulangaza.” Bada ya Jesu kunena vivi akiahaukira na achendadzifitsa.   </div><div class='s'>Ayahudi manakahala kumukuluhira Jesu </div> <div class='p'> <span class="verse" id="V37">37&#160;</span><a href="#FN27" class="notemark"><span class="popup">12:37 16:9</span></a>Ingahokala wahenda miujiza ii yosi mbere zao, ela k'amamukuluhirire.   <span class="verse" id="V38">38&#160;</span><a href="#FN28" class="notemark"><span class="popup">12:38 Isa 53:1; Arum 10:16</span></a>Bai zho arizhonena nabii Isaya vikithimira. Isaya waamba,  </div><div class='q'>“Bwana, ni h'ani ariyekuluhira uv̱oro wehu?  </div><div class='q2'>Bwana wanyesa nguvuze kwa h'ani?”   </div><div class='m'> <span class="verse" id="V39">39&#160;</span>Kwa chausa kiki k'amadimire kukuluhira. Kwani Isaya waamba kaheri,   </div><div class='q'> <span class="verse" id="V40">40&#160;</span><a href="#FN29" class="notemark"><span class="popup">12:40 Isa 6:10</span></a>“Mulungu adzagahendya matso gao gasione  </div><div class='q2'>na adzaihendya mioyo yao ikale mikomu  </div><div class='q'>masidze makaona na matso gao  </div><div class='q2'>na mioyo yao ikang'alirwa,  </div><div class='q'>makanigalukira mimi, nikaahoza.”   </div><div class='m'> <span class="verse" id="V41">41&#160;</span><a href="#FN30" class="notemark"><span class="popup">12:41 Isa 6:1-3</span></a>Isaya waamba vivi kwa kukala waona nguma ya Jesu na akinena dzuluze.   </div><div class='p'> <span class="verse" id="V42">42&#160;</span><a href="#FN31" class="notemark"><span class="popup">12:42 2:23; 9:22</span></a>Hatha vizho anji kahi za vilongozi mamukuluhira Jesu, ela k'amanenere lwazu-lwazu kwa ut'u wa Mafarisayo, ili masiingwe kahi za masinagogi.   <span class="verse" id="V43">43&#160;</span><a href="#FN32" class="notemark"><span class="popup">12:43 7:18</span></a>Kwani mahendza zhomu kulikwa ni at'u kuriko kulikwa ni Mulungu.   </div><div class='s'>Mafundisho ga Jesu gandahukumu at'u </div> <div class='p'> <span class="verse" id="V44">44&#160;</span><a href="#FN33" class="notemark"><span class="popup">12:44 5:24</span></a>Jesu akiluta mumiro, akiamba, “Ye andiyenikuluhira, k'anikuluhira mimi thu, ela hatha iye ariyenihuma.   <span class="verse" id="V45">45&#160;</span><a href="#FN34" class="notemark"><span class="popup">12:45 14:9; 5:18</span></a>Na anonaye, anamona hatha iye ariyenihuma.   <span class="verse" id="V46">46&#160;</span><a href="#FN35" class="notemark"><span class="popup">12:46 12:35-36</span></a>Nakudza urumwenguni dza here mulangaza kwamba kila anikuluhiraye asikale kizani.   <span class="verse" id="V47">47&#160;</span><a href="#FN36" class="notemark"><span class="popup">12:47 3:17; 5:22</span></a>Ye asikiraye uv̱oro wangu na kutsaukuluhira sindamuhukumu. Sidzire kuuhukumu urumwengu, ela nakudza kuwakola.   <span class="verse" id="V48">48&#160;</span>Ye anikahalaye na k'akubali uv̱oro wangu andahukumiwa ni mut'u mumwenga. Ro neno nidzironena rindakala muhukumuwe siku ya mwisho.   <span class="verse" id="V49">49&#160;</span><a href="#FN37" class="notemark"><span class="popup">12:49 7:16-17</span></a>Mana sidzinenerere mwenye, ela Baba ariyenihuma adzaniamuru ninene go ambago ganav̱irya ninene.   <span class="verse" id="V50">50&#160;</span><a href="#FN38" class="notemark"><span class="popup">12:50 4:34</span></a>Nami ninamanya kukala amuriye inareha uzima wa kare na kare. Kwa vizho go niambago ndo Baba adzigonambira ninene.”   </div><ul class='tnav'>
<li><a href='index.htm'>Johana</a></li>
<li><a href='JHN11.htm'>&lt;</a></li>
<li><a href='JHN.htm'>12</a></li>
<li><a href='JHN13.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">12:1</a>
<span class="xo">12:1-3 </span><span class="xt">11:1-2</span></p>
<p class="x" id="FN2"><span class="notemark"></span><a class="notebackref" href="#V2">12:2</a>
<span class="xo">12:2 </span><span class="xt">Luk 10:40</span></p>
<p class="x" id="FN3"><span class="notemark"></span><a class="notebackref" href="#V3">12:3</a>
<span class="xo">12:3 </span><span class="xt">Luk 7:37-38</span></p>
<p class="x" id="FN4"><span class="notemark"></span><a class="notebackref" href="#V4">12:4</a>
<span class="xo">12:4 </span><span class="xt">6:71; 13:2, 27; 18:2</span></p>
<p class="x" id="FN5"><span class="notemark"></span><a class="notebackref" href="#V5">12:5</a>
<span class="xo">12:5 </span><span class="xt">Isa 58:7; Math' 19:21; Jako 2:15-16</span></p>
<p class="x" id="FN6"><span class="notemark"></span><a class="notebackref" href="#V7">12:7</a>
<span class="xo">12:7 </span><span class="xt">19:40</span></p>
<p class="x" id="FN7"><span class="notemark"></span><a class="notebackref" href="#V8">12:8</a>
<span class="xo">12:8 </span><span class="xt">Kumbu 15:11</span></p>
<p class="x" id="FN8"><span class="notemark"></span><a class="notebackref" href="#V9">12:9</a>
<span class="xo">12:9 </span><span class="xt">11:43-44</span></p>
<p class="x" id="FN9"><span class="notemark"></span><a class="notebackref" href="#V11">12:11</a>
<span class="xo">12:11 </span><span class="xt">11:45</span></p>
<p class="x" id="FN10"><span class="notemark"></span><a class="notebackref" href="#V13">12:13</a>
<span class="xo">12:13 </span><span class="xt">Zabu 118:26; Math' 27:42; Joh 1:49</span></p>
<p class="x" id="FN11"><span class="notemark"></span><a class="notebackref" href="#V15">12:15</a>
<span class="xo">12:15 </span><span class="xt">Zaka 9:9</span></p>
<p class="x" id="FN12"><span class="notemark"></span><a class="notebackref" href="#V16">12:16</a>
<span class="xo">12:16 </span><span class="xt">2:22; 17:1</span></p>
<p class="x" id="FN13"><span class="notemark"></span><a class="notebackref" href="#V17">12:17</a>
<span class="xo">12:17 </span><span class="xt">11:42-45</span></p>
<p class="x" id="FN14"><span class="notemark"></span><a class="notebackref" href="#V19">12:19</a>
<span class="xo">12:19 </span><span class="xt">11:48</span></p>
<p class="x" id="FN15"><span class="notemark"></span><a class="notebackref" href="#V21">12:21</a>
<span class="xo">12:21 </span><span class="xt">1:44; Luk 19:3; 23:8</span></p>
<p class="x" id="FN16"><span class="notemark"></span><a class="notebackref" href="#V23">12:23</a>
<span class="xo">12:23 </span><span class="xt">2:4; 12:16</span></p>
<p class="x" id="FN17"><span class="notemark"></span><a class="notebackref" href="#V24">12:24</a>
<span class="xo">12:24-25 </span><span class="xt">Math' 10:39; 16:24-25; 1 Akor 15:36</span></p>
<p class="x" id="FN18"><span class="notemark"></span><a class="notebackref" href="#V26">12:26</a>
<span class="xo">12:26 </span><span class="xt">14:3; 17:24</span></p>
<p class="x" id="FN19"><span class="notemark"></span><a class="notebackref" href="#V27">12:27</a>
<span class="xo">12:27 </span><span class="xt">12:23; Math' 26:38</span></p>
<p class="x" id="FN20"><span class="notemark"></span><a class="notebackref" href="#V28">12:28</a>
<span class="xo">12:28 </span><span class="xt">17:1; Math' 3:17; 17:5</span></p>
<p class="x" id="FN21"><span class="notemark"></span><a class="notebackref" href="#V31">12:31</a>
<span class="xo">12:31 </span><span class="xt">5:22; 14:30; 16:11</span></p>
<p class="x" id="FN22"><span class="notemark"></span><a class="notebackref" href="#V32">12:32</a>
<span class="xo">12:32-34 </span><span class="xt">3:14</span></p>
<p class="x" id="FN23"><span class="notemark"></span><a class="notebackref" href="#V33">12:33</a>
<span class="xo">12:33 </span><span class="xt">18:32</span></p>
<p class="x" id="FN24"><span class="notemark"></span><a class="notebackref" href="#V34">12:34</a>
<span class="xo">12:34 </span><span class="xt">Zabu 89:36; 110:4; Izik 37:25; Joh 12:23; 3:14</span></p>
<p class="x" id="FN25"><span class="notemark"></span><a class="notebackref" href="#V35">12:35</a>
<span class="xo">12:35-36 </span><span class="xt">7:33; 8:12</span></p>
<p class="x" id="FN26"><span class="notemark"></span><a class="notebackref" href="#V36">12:36</a>
<span class="xo">12:36 </span><span class="xt">5:13</span></p>
<p class="x" id="FN27"><span class="notemark"></span><a class="notebackref" href="#V37">12:37</a>
<span class="xo">12:37 </span><span class="xt">16:9</span></p>
<p class="x" id="FN28"><span class="notemark"></span><a class="notebackref" href="#V38">12:38</a>
<span class="xo">12:38 </span><span class="xt">Isa 53:1; Arum 10:16</span></p>
<p class="x" id="FN29"><span class="notemark"></span><a class="notebackref" href="#V40">12:40</a>
<span class="xo">12:40 </span><span class="xt">Isa 6:10</span></p>
<p class="x" id="FN30"><span class="notemark"></span><a class="notebackref" href="#V41">12:41</a>
<span class="xo">12:41 </span><span class="xt">Isa 6:1-3</span></p>
<p class="x" id="FN31"><span class="notemark"></span><a class="notebackref" href="#V42">12:42</a>
<span class="xo">12:42 </span><span class="xt">2:23; 9:22</span></p>
<p class="x" id="FN32"><span class="notemark"></span><a class="notebackref" href="#V43">12:43</a>
<span class="xo">12:43 </span><span class="xt">7:18</span></p>
<p class="x" id="FN33"><span class="notemark"></span><a class="notebackref" href="#V44">12:44</a>
<span class="xo">12:44 </span><span class="xt">5:24</span></p>
<p class="x" id="FN34"><span class="notemark"></span><a class="notebackref" href="#V45">12:45</a>
<span class="xo">12:45 </span><span class="xt">14:9; 5:18</span></p>
<p class="x" id="FN35"><span class="notemark"></span><a class="notebackref" href="#V46">12:46</a>
<span class="xo">12:46 </span><span class="xt">12:35-36</span></p>
<p class="x" id="FN36"><span class="notemark"></span><a class="notebackref" href="#V47">12:47</a>
<span class="xo">12:47 </span><span class="xt">3:17; 5:22</span></p>
<p class="x" id="FN37"><span class="notemark"></span><a class="notebackref" href="#V49">12:49</a>
<span class="xo">12:49 </span><span class="xt">7:16-17</span></p>
<p class="x" id="FN38"><span class="notemark"></span><a class="notebackref" href="#V50">12:50</a>
<span class="xo">12:50 </span><span class="xt">4:34</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

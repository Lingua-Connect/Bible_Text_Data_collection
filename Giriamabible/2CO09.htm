<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 2 Akorintho 9</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 Akorintho</a></li>
<li><a href='2CO08.htm'>&lt;</a></li>
<li><a href='2CO.htm'>9</a></li>
<li><a href='2CO10.htm'>&gt;</a></li>
</ul>
<div class="main">
 
<div class='chapterlabel' id="V0"> 9</div><div class='s'>P'aulo ananena dzulu za kuaviza Amasihia angine </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">9:1 8:1-4</span></a>Mimi be tha siona haja ya kumwandhikira dzulu za kuambozera wavizi Amasihia andziyenu kuko Jerusalemu,   <span class="verse" id="V2">2&#160;</span>kwani ninamanya mu thayari kare. Hatha najaliwa ni kudzionya kwa ut'u wenu mbere za at'u a Mak'edonia nikiamba, “At'u a Akaia makala thayari kumboza hangu mwaka dzana.” Na iyo hamu yenu ya kumboza ndo iriyoahendya anji ao makale thayari kumboza.   <span class="verse" id="V3">3&#160;</span><a href="#FN2" class="notemark"><span class="popup">9:3 8:22, 24</span></a>Ela nidzaahuma aa ndugu ili kwamba madze mahakikishe kukala mu thayari jeri na wo wavizi wenu here nirizhoamba, p'ore nikakala nadzionya kwa ut'u wenu bule.   <span class="verse" id="V4">4&#160;</span>Nahenda vivi kwa kukala indakala aibu bomu kwehu siswi na zaidhi sana kwenu ninwi, kala nindakudza na at'u a Mak'edonia gonya fudze fumone kukala k'amu thayari dza zho nirizhonena kwa uhakika.   <span class="verse" id="V5">5&#160;</span>Kwa ut'u uwo wenye bai, naona ni muhimu niavoye aa ndugu mathangulie, ili madze mathayarishe kimbere cho kigerwa chenu muricholaga kukala mundamboza. Nahenda vivi ili cho kigerwa kisikale cha lazima, ela kikale ni cha kuhendza enye.   <span class="verse" id="V6">6&#160;</span><a href="#FN3" class="notemark"><span class="popup">9:6 Ndhum 11:24; 19:17; 28:27</span></a>Ela kumbukirani kukala alayaye vichache andavuna vichache. Na alayaye kwa unji andavuna vinji.   <span class="verse" id="V7">7&#160;</span>Kila mut'u naamboze kulengana na zho adzizhopanga moyoni mwakwe. Usimboze na huzuni hedu kwa kulazimishwa, kwa kukala Mulungu ahendza mut'u ambozaye kwa furaha.   <span class="verse" id="V8">8&#160;</span>Na Mulungu ana wadimi wa kumup'a ninwi zaidhi ya zho mumalazho, kwamba siku zosi mukale na vit'u zha kuthosha. Na vivi vindamuhendya mudime kumboza kwa unji kwa ut'u wa kila kazi mbidzo.   <span class="verse" id="V9">9&#160;</span><a href="#FN4" class="notemark"><span class="popup">9:9 Zabu 112:9</span></a>Kwani Maoro ganaamba kukala,  </div><div class='q'>“Mut'u iye nikumboza kwa unji akaap'a akiya.  </div><div class='q2'>Uhachi wa kwakwe unaenderera hatha kare na kare.”   </div><div class='m'> <span class="verse" id="V10">10&#160;</span><a href="#FN5" class="notemark"><span class="popup">9:10 Isa 55:10; Hose 10:12</span></a>Bai, Mulungu ariye nde amup'aye muk'urima mbeyu, kidza nde amup'aye chakurya, andamup'a ninwi mbeyu na aizhaze ili kwamba mavuno ga uhachi wenu gakaze kukala manji.   <span class="verse" id="V11">11&#160;</span><a href="#FN6" class="notemark"><span class="popup">9:11 1:11; 4:15</span></a>Iye andamuthajirisha kwa kila kit'u ili mudime kukaza kukala na mioyo midzo ya kumboza, ili wakathi fuhalaho vigerwa zhenu na kuahirikira at'u angine, ao makadime kumulazhira muv̱era Mulungu.   <span class="verse" id="V12">12&#160;</span>Kwani huduma ii ya kumboza indaaviza Amasihia andziyenu kuko Jerusalemu, gonya iahendye mamulazhire muv̱era munji Mulungu.   <span class="verse" id="V13">13&#160;</span>Kwamboza kwenu kwa mioyo midzo, kwao ao, na kwa at'u angine, kundanyesa kukala wo Uv̱oro Udzo wa Masihi be munauthuwa jeri, si kwa maneno thu, ela hatha kwa mahendo. Na vivi vindamup'a nguma Mulungu.   <span class="verse" id="V14">14&#160;</span>Na kwa ut'u uwo, ao mandamuvoyera kwa mahendzo manji, kwa yo nema nyinji ariyo Mulungu wamujalia ninwi.   <span class="verse" id="V15">15&#160;</span><a href="#FN7" class="notemark"><span class="popup">9:15 9:11</span></a>Mulungu naagerwe muv̱era kwa kigerwache kibomu kisicho na mwandziwe.   </div><ul class='tnav'>
<li><a href='index.htm'>2 Akorintho</a></li>
<li><a href='2CO08.htm'>&lt;</a></li>
<li><a href='2CO.htm'>9</a></li>
<li><a href='2CO10.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">9:1</a>
<span class="xo">9:1 </span><span class="xt">8:1-4</span></p>
<p class="x" id="FN2"><span class="notemark"></span><a class="notebackref" href="#V3">9:3</a>
<span class="xo">9:3 </span><span class="xt">8:22, 24</span></p>
<p class="x" id="FN3"><span class="notemark"></span><a class="notebackref" href="#V6">9:6</a>
<span class="xo">9:6 </span><span class="xt">Ndhum 11:24; 19:17; 28:27</span></p>
<p class="x" id="FN4"><span class="notemark"></span><a class="notebackref" href="#V9">9:9</a>
<span class="xo">9:9 </span><span class="xt">Zabu 112:9</span></p>
<p class="x" id="FN5"><span class="notemark"></span><a class="notebackref" href="#V10">9:10</a>
<span class="xo">9:10 </span><span class="xt">Isa 55:10; Hose 10:12</span></p>
<p class="x" id="FN6"><span class="notemark"></span><a class="notebackref" href="#V11">9:11</a>
<span class="xo">9:11 </span><span class="xt">1:11; 4:15</span></p>
<p class="x" id="FN7"><span class="notemark"></span><a class="notebackref" href="#V15">9:15</a>
<span class="xo">9:15 </span><span class="xt">9:11</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

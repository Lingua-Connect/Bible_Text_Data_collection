<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Math'ayo 5</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Math'ayo</a></li>
<li><a href='MAT04.htm'>&lt;</a></li>
<li><a href='MAT.htm'>5</a></li>
<li><a href='MAT06.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='s'>Jesu anahubiri murimani </div> <div class='r'>Luka 6:20-23  </div><div class='p'> <span class="verse" id="V1">1&#160;</span><a href="#FN1" class="notemark"><span class="popup">5:1–7:29 Luk 6:20-49</span></a><a href="#FN2" class="notemark"><span class="popup">5:1 4:8; 14:23; 15:29; 17:1; 28:16</span></a>Lola siku mwenga, at'u anji makala manamudzalira Jesu. Vikara arihoona viryahu, akikwera dzulu za murima akikelesi. Bai anafundzie makimuthuwa kuko.   <span class="verse" id="V2">2&#160;</span>Marihofika kuko Jesu wakelesi na akikwatya kuafundisha akiamba,   </div><div class='q'> <span class="verse" id="V3">3&#160;</span><a href="#FN3" class="notemark"><span class="popup">5:3 Isa 57:15; 61:1</span></a>“Baha ao akiya kahi za roho,  </div><div class='q2'>mana uthawali wa mulunguni ni wao.   </div><div class='q'> <span class="verse" id="V4">4&#160;</span><a href="#FN4" class="notemark"><span class="popup">5:4 Zabu 126:5</span></a>Baha ao mario na huzuni,  </div><div class='q2'>mana mandafarijiwa.   </div><div class='q'> <span class="verse" id="V5">5&#160;</span><a href="#FN5" class="notemark"><span class="popup">5:5 Zabu 37:11</span></a>Baha ao mario ni ap'eho,  </div><div class='q2'>mana ts'i indakala yao.   </div><div class='q'> <span class="verse" id="V6">6&#160;</span>Baha ao mario na ndzala na k'ihu ya hachi,  </div><div class='q2'>mana mandakushwa.   </div><div class='q'> <span class="verse" id="V7">7&#160;</span><a href="#FN6" class="notemark"><span class="popup">5:7 18:33; Jako 2:13</span></a>Baha ao maaonerao mbazi andziyao,  </div><div class='q2'>mana nao mandaonerwa mbazi.   </div><div class='q'> <span class="verse" id="V8">8&#160;</span><a href="#FN7" class="notemark"><span class="popup">5:8 Zabu 24:3-5</span></a>Baha ao mario ni aeri mioyoni mwao,  </div><div class='q2'>mana mandamona Mulungu.   </div><div class='q'> <span class="verse" id="V9">9&#160;</span><a href="#FN8" class="notemark"><span class="popup">5:9 Aebu 12:14</span></a>Baha ao magwizanyao at'u,  </div><div class='q2'>mana mandaifwa ana a Mulungu.   </div><div class='q'> <span class="verse" id="V10">10&#160;</span><a href="#FN9" class="notemark"><span class="popup">5:10 1 P'et 3:14</span></a>Baha ao mateswao kwa ut'u wa kuhenda hachi mbere za Mulungu,  </div><div class='q2'>mana uthawali wa mulunguni ni wao.   </div><div class='q'> <span class="verse" id="V11">11&#160;</span><a href="#FN10" class="notemark"><span class="popup">5:11 10:22; Luk 6:22</span></a>Baha ninwi mundiohukanwa, na kuteswa, na kusingizirwa kila namuna ya maut'u mai kwa ut'u wangu mimi.   </div><div class='q'> <span class="verse" id="V12">12&#160;</span><a href="#FN11" class="notemark"><span class="popup">5:12 2 Nyaka 36:16; Math' 23:30; Luk 6:23; Mahe 7:52; Aebu 11:32-38; Jako 5:10</span></a>Fwahirwani zhomu na kulika, mana zawadi yenu ni bomu kuko mulunguni. Mana vizho ndizho ao at'u marizhoahendera o manabii mariomuthangulia.”   </div><div class='s'>Jesu anaahalanisha anafundzie na munyu na mulangaza </div> <div class='r'>Mariko 9:50; Luka 14:34-35  </div><div class='p'> <span class="verse" id="V13">13&#160;</span><a href="#FN12" class="notemark"><span class="popup">5:13 Mar 9:50</span></a>“Ninwi be mu munyu wa urumwengu. Vikara munyu ukikala udzauya k'aukoza, undahendwadze hatha ukoze kaheri? Jibu ni k'aufwaha kit'u bule, hatha kazi ni kutsufwa uzhogwe-zhogwe ni at'u.   <span class="verse" id="V14">14&#160;</span>Ninwi be mu mulangaza wa urumwengu. Mudzi uriwoakwa hat'u kirimani k'aufitsika bule.   <span class="verse" id="V15">15&#160;</span><a href="#FN13" class="notemark"><span class="popup">5:15 Mar 4:21; Luk 8:16</span></a>Kidza mut'u k'adima kugwiza taa gonya akaribiningiza na muvure, ela nikurika nyambaroni, ili riang'alire at'u osi mo nyumbani.   <span class="verse" id="V16">16&#160;</span><a href="#FN14" class="notemark"><span class="popup">5:16 Aefe 5:8; Afil 2:15; 1 P'et 2:12</span></a>Kwa vizho ninwi nanwi here mulangaza, ng'alirani kila mut'u, ili at'u magaone mahendo genu madzo na mamulike Babiyenu wa mulunguni.”   </div><div class='s'>Jesu ananena dzulu za Sheria </div> <div class='p'> <span class="verse" id="V17">17&#160;</span><a href="#FN15" class="notemark"><span class="popup">5:17 3:15; 7:12; 22:40; Arum 3:31</span></a>“Sioneni kukala nakudzagaluza Sheria ya Musa, na mafundisho ga manabii, hatha! Sidziregagaluza bule, nakudza nigathimize.   <span class="verse" id="V18">18&#160;</span><a href="#FN16" class="notemark"><span class="popup">5:18-19 Jako 2:10</span></a>Na jeri wenye, kabila mulunguni na ts'i kukira, k'ahana hatha kadono kamwenga ka yo Sheria kandikokira bila kuthimira.   <span class="verse" id="V19">19&#160;</span>Na mut'u yoyosi andiyekoseza yo Sheria th'ith'e ya zosi, na aafundishe andziye mahende dzazho arizhohenda iye, andakala mut'u muthithe sana kahi za uthawali wa mulunguni. Ela mut'u andiyethuwa na kuzigwira sheria zosi, na kuafundisha andziye ili nao mazithuwe na kuzigwira, andakala mut'u mubomu sana kahi za uthawali wa mulunguni.   <span class="verse" id="V20">20&#160;</span>Namwambira kamare, kala uhachi wenu k'aundashinda uryahu wa Mafarisayo na alimu a Sheria, uthawali wa mulunguni k'amundawangira bule.”   </div><div class='s'>Jesu anafundisha dzulu za kutsukirwa </div> <div class='p'> <span class="verse" id="V21">21&#160;</span><a href="#FN17" class="notemark"><span class="popup">5:21 Kumbo 20:13; Alaw 24:17; Kumbu 5:17</span></a>“Mwasikira kukala haho kapindi at'u maambwa, ‘Usalage’ na ‘Ukilaga undahukumiwa.’   <span class="verse" id="V22">22&#160;</span><a href="#FN18" class="notemark"><span class="popup">5:22 1 Joh 3:15</span></a>Ela mimi ninamwambira kukala, mut'u andemutsukirirwa mwandziwe andahukumiwa. Mut'u andiyemuv̱udhya mwandziwe andashithakiwa kwa ro Baraza ra athumia. Na mut'u andiyemuhukana mwandziwe amwambe, ‘Mut'u u mujinga zhomu uwe!’ andatsufwa kahi za moho wa Jehanamu.   <span class="verse" id="V23">23&#160;</span>Kwa vizho ukikala mwenye udzakwendamboza sadaka dzulu za cho kijaja cha kulazhira sadaka kiricho kahi za ro Hekalu, na ukumbukire kukala wamuhendera vii mwandziyo,   <span class="verse" id="V24">24&#160;</span><a href="#FN19" class="notemark"><span class="popup">5:24 6:14-15</span></a>iriche haho kijajani yo sadaka, wende ukapatane na iye mwandziyo kwandza ndo udze uyamboze.   <span class="verse" id="V25">25&#160;</span><a href="#FN20" class="notemark"><span class="popup">5:25-26 Luk 12:58-59</span></a>Mut'u akikala anakuhirika kotini, baha mugamarigizire mo ngirani, mana usihohenda vizho, andakufisha kwa jaji, na iye jaji andakulazha kwa shikari wangizwe ndani.   <span class="verse" id="V26">26&#160;</span><a href="#FN21" class="notemark"><span class="popup">5:26 18:34</span></a>Nami nakwambira ujeri wenye, k'undarichirwa uwe hatha umarigize kuriha p'esa zosi.”   </div><div class='s'>Jesu anakanya at'u dzulu za kuzinga </div> <div class='p'> <span class="verse" id="V27">27&#160;</span><a href="#FN22" class="notemark"><span class="popup">5:27 Kumbo 20:14; Kumbu 5:18</span></a>“Mwasikira zhanenwa kukala, ‘Usizinge.’   <span class="verse" id="V28">28&#160;</span><a href="#FN23" class="notemark"><span class="popup">5:28 Ayub 31:1; 2 P'et 2:14</span></a>Ela vivi ninamwambira kukala, mut'u yoyosi andiyemulola mwanamuche na kumumizira mahe, andakala moyoni mwakwe adzagonya kare kuzinga naye.   <span class="verse" id="V29">29&#160;</span><a href="#FN24" class="notemark"><span class="popup">5:29-30 18:8-9; Mar 9:43-47</span></a>Dzitsoro ra mukono wa kurya rikikala rinakuhendya uhende dambi, rishukule uritsuhe. Kwani hatha baha kutsowa kilungo kimwenga kuriko mwiriwo wosi utsufwe Jehanamu.   <span class="verse" id="V30">30&#160;</span>Mukonowo wa kurya, ukikala unakuhendya uhende dambi utose uutsuhe. Kwani ni baha kutsowa kilungo kimwenga kuriko mwiriwo wosi utsufwe Jehanamu.”   </div><div class='s'>Jesu anakanya dzulu za mut'u kutoka na muchewe </div> <div class='r'>Mariko 10:11-12; Luka 16:18  </div><div class='p'> <span class="verse" id="V31">31&#160;</span><a href="#FN25" class="notemark"><span class="popup">5:31 Kumbu 24:1; Math' 19:7; Mar 10:3-4</span></a>“Kahi za Sheria ya Musa zhaambwa kaheri kukala, ‘Mut'u andehendza kumuricha muchewe naamup'e cheti cha kunyesa kukala madzarichana.’   </div><div class='p'> <span class="verse" id="V32">32&#160;</span><a href="#FN26" class="notemark"><span class="popup">5:32 19:9; Mar 10:11-12; 1 Akor 7:10-11</span></a>“Ela vivi be namwambira kukala, mut'u andemuricha muchewe kwa sababu yoyosi nyingine, hasihokala uzindzi, anamuhendya ahende dambi ya uzindzi, ahalwaho kaheri. Na kila andiyemuhala ye muche wa kumbola kwa mulume ni muzindzi.”   </div><div class='s'>Jesu anafundisha dzulu za kuapa </div> <div class='p'> <span class="verse" id="V33">33&#160;</span><a href="#FN27" class="notemark"><span class="popup">5:33-37 23:16-22; Jako 5:12</span></a><a href="#FN28" class="notemark"><span class="popup">5:33 Alaw 19:12; Hesab 30:2</span></a>“Mwasikira kukala haho kapindi at'u maambwa, ‘Ukiapa mbere za Bwana usilahe ulongo bule, thimiza kila kit'u undichokala udzakiapa.’   <span class="verse" id="V34">34&#160;</span><a href="#FN29" class="notemark"><span class="popup">5:34-35 Isa 66:1; Mahe 7:49</span></a>Ela vivi ninamwambira kukala musiape kamare. Musiape dzulu mulunguni kwa kukala kuko ndo Mulungu ariko, kahi za kihiche cha uthawali.   <span class="verse" id="V35">35&#160;</span><a href="#FN30" class="notemark"><span class="popup">5:35 Zabu 48:2</span></a>Na musiape dzulu za ts'i, kwani ndo hat'uhe ha kuika magulu. Musiapire Jerusalemu, mana ni mudzi wa muthawali mubomu.   <span class="verse" id="V36">36&#160;</span>Kidza musiape dzulu za kwenu enye kwa kukala k'amudima kuhenda changari ludzere lumwenga lukakala lwiru hedu lwaruhe.   <span class="verse" id="V37">37&#160;</span><a href="#FN31" class="notemark"><span class="popup">5:37 2 Akor 1:17-19</span></a>Kwa vizho ukiamba, ‘Ee,’ navikale ndozho jeri. Na ukiamba, ‘Hatha,’ vikale sozho. Zaidhi ya vizho vilaa kwa ye Mui.”   </div><div class='s'>Jesu anakanya dzulu za kurihizana </div> <div class='r'>Luka 6:29-30  </div><div class='p'> <span class="verse" id="V38">38&#160;</span><a href="#FN32" class="notemark"><span class="popup">5:38 Kumbo 21:24</span></a>“Mwasikira zhaorwa kukala, ‘Mut'u akikubola dzitso nawe mwabole. Akikung'ola dzino nawe mung'ole.’   <span class="verse" id="V39">39&#160;</span><a href="#FN33" class="notemark"><span class="popup">5:39 Arum 12:17</span></a>Ela vivi be namwambira kukala mut'u akikuhendera vii, usimurihize bule. Mut'u akikupiga kofi nyendze ya mukono wa kurya, mugaluzire yo nyendze nyingine nayo apige.   <span class="verse" id="V40">40&#160;</span><a href="#FN34" class="notemark"><span class="popup">5:40 1 Akor 6:7; Aebu 10:34</span></a>Mut'u akikushithaki akuhoke k'andzuyo, ro amba naro murichire.   <span class="verse" id="V41">41&#160;</span>Mut'u akikulazimisha mwende mwendo wa maili mwenga, enda naye maili mbiri zenye.   <span class="verse" id="V42">42&#160;</span>Mwandziyo akidzakuvoya kit'u hedu akidzakumala p'asha, mup'e, usimulashe bule.”   </div><div class='s'>Kuahendza mahadhui </div> <div class='r'>Luka 6:27-28, 32-36  </div><div class='p'> <span class="verse" id="V43">43&#160;</span><a href="#FN35" class="notemark"><span class="popup">5:43 Alaw 19:18; Math' 22:39; Mar 12:31; Luk 10:27</span></a>Bai Jesu akienderera kufundisha akiamba, “Mwasikira zhanenwa kukala, ‘Muhendze mwandziyo, ela hadhuio mumene.’   <span class="verse" id="V44">44&#160;</span><a href="#FN36" class="notemark"><span class="popup">5:44 Kumbo 23:4-5; Arum 12:20; 1 P'et 2:20-23; Kuavoyera mahadhui: Luk 6:28; 23:34; Mahe 7:60; Arum 12:14; 1 Akor 4:12; 1 P'et 3:9</span></a>Ela vivi be ninamwambira kukala ahendzeni mahadhui enu, na muavoyere ao mamutesao,   <span class="verse" id="V45">45&#160;</span><a href="#FN37" class="notemark"><span class="popup">5:45 Aefe 5:1</span></a>ili mukale ana a Babiyenu wa mulunguni. Kwani, iye nikurihendya dzuware rikaang'alira adzo na ai na kuarehera v̱ula ahachi hamwenga na athiriri.   <span class="verse" id="V46">46&#160;</span>Kwani mukiahendza kare o mamuhendzao ninwi, ni ut'u wani udzo mundokala mudzahenda? Kwani hatha athozi a kodi kidza ndo mahendazho.   <span class="verse" id="V47">47&#160;</span>Kwa vizho ukimulamusa ye nduguyo kare, kurya hadhui ye umuzire, undakala k'uhendere ut'u usha bule, kwani hatha at'u masiomumanya Mulungu nao ndo mahendazho.   <span class="verse" id="V48">48&#160;</span><a href="#FN38" class="notemark"><span class="popup">5:48 Alaw 19:2</span></a>Kwa vizho kalani akamilifu, dza zho Babiyenu wa mulunguni arizho mukamilifu.”   </div><ul class='tnav'>
<li><a href='index.htm'>Math'ayo</a></li>
<li><a href='MAT04.htm'>&lt;</a></li>
<li><a href='MAT.htm'>5</a></li>
<li><a href='MAT06.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">5:1</a>
<span class="xo">5:1–7:29 </span><span class="xt">Luk 6:20-49</span></p>
<p class="x" id="FN2"><span class="notemark"></span><a class="notebackref" href="#V1">5:1</a>
<span class="xo">5:1 </span><span class="xt">4:8; 14:23; 15:29; 17:1; 28:16</span></p>
<p class="x" id="FN3"><span class="notemark"></span><a class="notebackref" href="#V3">5:3</a>
<span class="xo">5:3 </span><span class="xt">Isa 57:15; 61:1</span></p>
<p class="x" id="FN4"><span class="notemark"></span><a class="notebackref" href="#V4">5:4</a>
<span class="xo">5:4 </span><span class="xt">Zabu 126:5</span></p>
<p class="x" id="FN5"><span class="notemark"></span><a class="notebackref" href="#V5">5:5</a>
<span class="xo">5:5 </span><span class="xt">Zabu 37:11</span></p>
<p class="x" id="FN6"><span class="notemark"></span><a class="notebackref" href="#V7">5:7</a>
<span class="xo">5:7 </span><span class="xt">18:33; Jako 2:13</span></p>
<p class="x" id="FN7"><span class="notemark"></span><a class="notebackref" href="#V8">5:8</a>
<span class="xo">5:8 </span><span class="xt">Zabu 24:3-5</span></p>
<p class="x" id="FN8"><span class="notemark"></span><a class="notebackref" href="#V9">5:9</a>
<span class="xo">5:9 </span><span class="xt">Aebu 12:14</span></p>
<p class="x" id="FN9"><span class="notemark"></span><a class="notebackref" href="#V10">5:10</a>
<span class="xo">5:10 </span><span class="xt">1 P'et 3:14</span></p>
<p class="x" id="FN10"><span class="notemark"></span><a class="notebackref" href="#V11">5:11</a>
<span class="xo">5:11 </span><span class="xt">10:22; Luk 6:22</span></p>
<p class="x" id="FN11"><span class="notemark"></span><a class="notebackref" href="#V12">5:12</a>
<span class="xo">5:12 </span><span class="xt">2 Nyaka 36:16; Math' 23:30; Luk 6:23; Mahe 7:52; Aebu 11:32-38; Jako 5:10</span></p>
<p class="x" id="FN12"><span class="notemark"></span><a class="notebackref" href="#V13">5:13</a>
<span class="xo">5:13 </span><span class="xt">Mar 9:50</span></p>
<p class="x" id="FN13"><span class="notemark"></span><a class="notebackref" href="#V15">5:15</a>
<span class="xo">5:15 </span><span class="xt">Mar 4:21; Luk 8:16</span></p>
<p class="x" id="FN14"><span class="notemark"></span><a class="notebackref" href="#V16">5:16</a>
<span class="xo">5:16 </span><span class="xt">Aefe 5:8; Afil 2:15; 1 P'et 2:12</span></p>
<p class="x" id="FN15"><span class="notemark"></span><a class="notebackref" href="#V17">5:17</a>
<span class="xo">5:17 </span><span class="xt">3:15; 7:12; 22:40; Arum 3:31</span></p>
<p class="x" id="FN16"><span class="notemark"></span><a class="notebackref" href="#V18">5:18</a>
<span class="xo">5:18-19 </span><span class="xt">Jako 2:10</span></p>
<p class="x" id="FN17"><span class="notemark"></span><a class="notebackref" href="#V21">5:21</a>
<span class="xo">5:21 </span><span class="xt">Kumbo 20:13; Alaw 24:17; Kumbu 5:17</span></p>
<p class="x" id="FN18"><span class="notemark"></span><a class="notebackref" href="#V22">5:22</a>
<span class="xo">5:22 </span><span class="xt">1 Joh 3:15</span></p>
<p class="x" id="FN19"><span class="notemark"></span><a class="notebackref" href="#V24">5:24</a>
<span class="xo">5:24 </span><span class="xt">6:14-15</span></p>
<p class="x" id="FN20"><span class="notemark"></span><a class="notebackref" href="#V25">5:25</a>
<span class="xo">5:25-26 </span><span class="xt">Luk 12:58-59</span></p>
<p class="x" id="FN21"><span class="notemark"></span><a class="notebackref" href="#V26">5:26</a>
<span class="xo">5:26 </span><span class="xt">18:34</span></p>
<p class="x" id="FN22"><span class="notemark"></span><a class="notebackref" href="#V27">5:27</a>
<span class="xo">5:27 </span><span class="xt">Kumbo 20:14; Kumbu 5:18</span></p>
<p class="x" id="FN23"><span class="notemark"></span><a class="notebackref" href="#V28">5:28</a>
<span class="xo">5:28 </span><span class="xt">Ayub 31:1; 2 P'et 2:14</span></p>
<p class="x" id="FN24"><span class="notemark"></span><a class="notebackref" href="#V29">5:29</a>
<span class="xo">5:29-30 </span><span class="xt">18:8-9; Mar 9:43-47</span></p>
<p class="x" id="FN25"><span class="notemark"></span><a class="notebackref" href="#V31">5:31</a>
<span class="xo">5:31 </span><span class="xt">Kumbu 24:1; Math' 19:7; Mar 10:3-4</span></p>
<p class="x" id="FN26"><span class="notemark"></span><a class="notebackref" href="#V32">5:32</a>
<span class="xo">5:32 </span><span class="xt">19:9; Mar 10:11-12; 1 Akor 7:10-11</span></p>
<p class="x" id="FN27"><span class="notemark"></span><a class="notebackref" href="#V33">5:33</a>
<span class="xo">5:33-37 </span><span class="xt">23:16-22; Jako 5:12</span></p>
<p class="x" id="FN28"><span class="notemark"></span><a class="notebackref" href="#V33">5:33</a>
<span class="xo">5:33 </span><span class="xt">Alaw 19:12; Hesab 30:2</span></p>
<p class="x" id="FN29"><span class="notemark"></span><a class="notebackref" href="#V34">5:34</a>
<span class="xo">5:34-35 </span><span class="xt">Isa 66:1; Mahe 7:49</span></p>
<p class="x" id="FN30"><span class="notemark"></span><a class="notebackref" href="#V35">5:35</a>
<span class="xo">5:35 </span><span class="xt">Zabu 48:2</span></p>
<p class="x" id="FN31"><span class="notemark"></span><a class="notebackref" href="#V37">5:37</a>
<span class="xo">5:37 </span><span class="xt">2 Akor 1:17-19</span></p>
<p class="x" id="FN32"><span class="notemark"></span><a class="notebackref" href="#V38">5:38</a>
<span class="xo">5:38 </span><span class="xt">Kumbo 21:24</span></p>
<p class="x" id="FN33"><span class="notemark"></span><a class="notebackref" href="#V39">5:39</a>
<span class="xo">5:39 </span><span class="xt">Arum 12:17</span></p>
<p class="x" id="FN34"><span class="notemark"></span><a class="notebackref" href="#V40">5:40</a>
<span class="xo">5:40 </span><span class="xt">1 Akor 6:7; Aebu 10:34</span></p>
<p class="x" id="FN35"><span class="notemark"></span><a class="notebackref" href="#V43">5:43</a>
<span class="xo">5:43 </span><span class="xt">Alaw 19:18; Math' 22:39; Mar 12:31; Luk 10:27</span></p>
<p class="f" id="FN36"><span class="notemark"></span><a class="notebackref" href="#V44">5:44</a>
<span class="fr">5:44 </span><span class="ft">Kumbo 23:4-5; Arum 12:20; 1 P'et 2:20-23; Kuavoyera mahadhui: Luk 6:28; 23:34; Mahe 7:60; Arum 12:14; 1 Akor 4:12; 1 P'et 3:9</span></p>
<p class="x" id="FN37"><span class="notemark"></span><a class="notebackref" href="#V45">5:45</a>
<span class="xo">5:45 </span><span class="xt">Aefe 5:1</span></p>
<p class="x" id="FN38"><span class="notemark"></span><a class="notebackref" href="#V48">5:48</a>
<span class="xo">5:48 </span><span class="xt">Alaw 19:2</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

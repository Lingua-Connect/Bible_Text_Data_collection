<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Math'ayo 14</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Math'ayo</a></li>
<li><a href='MAT13.htm'>&lt;</a></li>
<li><a href='MAT.htm'>14</a></li>
<li><a href='MAT15.htm'>&gt;</a></li>
</ul>
<div class="main">
 
<div class='chapterlabel' id="V0"> 14</div><div class='s'>Johana Mubat'izaji anatoswa kitswa </div> <div class='r'>Mariko 6:14-29; Luka 9:7-9  </div><div class='p'> <span class="verse" id="V1">1&#160;</span>Vikara makathi garyahu muthawali Herode, ariyekala akiifwa Anitipasi wasikira nguma ya go maut'u mabomu arigokala akigahenda Jesu.   <span class="verse" id="V2">2&#160;</span><a href="#FN1" class="notemark"><span class="popup">14:2 16:14</span></a>Akiambira ahumikie, “Iye ni Johana Mubat'izaji iye, wafufuka, ndo hatha ana wadimi wa kuhenda maut'u mabomu-mabomu.”   </div><div class='p'> <span class="verse" id="V3">3&#160;</span><a href="#FN2" class="notemark"><span class="popup">14:3-4 Alaw 18:16; 20:21; Luk 3:19-20</span></a>Herode were wamugwira Johana akimufunga minyororo akimwangiza jela. Vivi wavihenda kwa ut'u wa Herodia, mwanamuche ariyekala Herode wamuhoka nduguye ariyekala akiifwa Filipu   <span class="verse" id="V4">4&#160;</span>Johana Mubat'izaji akimwambira Herode kukala, “Si hachi bule kumuhala mukaza nduguyo.”   <span class="verse" id="V5">5&#160;</span><a href="#FN3" class="notemark"><span class="popup">14:5 21:26; Mar 11:32; Luk 20:6</span></a>Lengo ra Herode were ni amwalage ye Johana, ela k'avihendere kwa ut'u wa kuagoha o Ayahudi, kwani ao were manamona Johana kukala ni nabii.   </div><div class='p'> <span class="verse" id="V6">6&#160;</span>Siku mwenga, Herode were anausa sherehe ya kukumbukira siku ariyozhalwa, na musichana wa Herodia akidzaavinira ajeni. Bai Herode wafwahirwa zhomu   <span class="verse" id="V7">7&#160;</span>hatha akilaha kukala chochosi andichomala ye musichana andamup'a.   <span class="verse" id="V8">8&#160;</span>Bai kwa kufundishwa ni mameye, ye musichana akiamba, “Ningizira kitswa cha Johana Mubat'izaji kahi za riri bunguu.”   </div><div class='p'> <span class="verse" id="V9">9&#160;</span>Arihosikira vizho, Herode washononeka zhomu, ela kwa were adzalaha mbere za ajeni kukala kila andichomalwa andalazha, akilagiza kukala agerwe.   <span class="verse" id="V10">10&#160;</span>Akilagiza mut'u achenda ko jela, achendamutosa kitswa Johana.   <span class="verse" id="V11">11&#160;</span>Bai akichangiza bunguuni akimurehera ye musichana, naye akikihala akimuhirikira mameye.   <span class="verse" id="V12">12&#160;</span>Anafundzi a Johana marihovisikira, makidzamuhala machendamuzika, gonya machendamwambira Jesu.   </div><div class='s'>Jesu anarisa at'u zaidhi ya alifu ts'ano </div> <div class='r'>Mariko 6:30-44; Luka 9:10-17; Johana 6:1-14  </div><div class='p'> <span class="verse" id="V13">13&#160;</span><a href="#FN4" class="notemark"><span class="popup">14:13-21 15:32-39</span></a>Vikara Jesu arihousikira wo uv̱oro wa kwalagwa kwa Johana, akikwera dau kwenda kut'u kwa iye h'akeye, kure na at'u. Ela at'u marihovisikira makimbola midzini, makundi-makundi, makimuthuwa na magulu hatha makifika ko arikokala anenda.   <span class="verse" id="V14">14&#160;</span><a href="#FN5" class="notemark"><span class="popup">14:14 9:36</span></a>Bai arihothima mo dauni, akirona ro kundi bomu ra at'u ririrokala ridzamuthuwa, naye akiaonera mbazi na akiahoza akongo ao.   <span class="verse" id="V15">15&#160;</span>Vikara kurihokala kunaenderera kutswa, o anafundzie mamwendera makimwamba, “Bwana, hat'u haha be ni nyika zhomu, nako kunakaza kutswa, kwa vizho baha uafumule aa at'u mangire mo midzini makadzigulire zhakurya.”   <span class="verse" id="V16">16&#160;</span>Jesu akiadzigidzya akiamba, “Hatha, k'avimala bule, ap'eni chakurya ninwi.”   <span class="verse" id="V17">17&#160;</span>Vikara marihosikira vizho o anafundzi makimuza Jesu makiamba, “Fundaarisadze sino naswi funa mikahe mitsano na makumba mairi thu-thu-thu?”   <span class="verse" id="V18">18&#160;</span>Jesu akiadzigidzya akiamba, “Vireheni kuno hedu.”   <span class="verse" id="V19">19&#160;</span>Akiambira o at'u makeresi ho nyasini. Marihogonya kukelesi, akihala yo mikahe mitsano na go makumba mairi, akilola dzulu mulunguni, akimboza muv̱era kwa Mulungu, gonya akivimogola-mogola akiap'a anafundzie maagazhire o at'u.   <span class="verse" id="V20">20&#160;</span><a href="#FN6" class="notemark"><span class="popup">14:20 2 Athaw 4:43-44</span></a>Nao osi makirya hatha makivilola. Bai marihogonya kurya, o anafundzi makitsola-tsola zho visiku-visiku virizhokala vidzasala na makidzaza k'ahu kumi na mbiri.   <span class="verse" id="V21">21&#160;</span>Isabu ya o at'u mariorya were ni here alifu ts'ano, hasiho kuthala ache na ahoho.   </div><div class='s'>Jesu ananenda dzulu za madzi </div> <div class='r'>Mariko 6:45-52; Johana 6:15-21  </div><div class='p'> <span class="verse" id="V22">22&#160;</span>Bai o at'u marihogonya kurya thu, Jesu waambira o anafundzie mangire dauni mathangulie kwenda nyangamo ya hiri kuno ye anaafumula o at'u.   <span class="verse" id="V23">23&#160;</span><a href="#FN7" class="notemark"><span class="popup">14:23 5:1; Luk 5:16</span></a>Bai, arihokala adzagonya kuafumula, wakwera dzulu kirimani kwendavoya hatha akitsererwa h'akeye kuko.   <span class="verse" id="V24">24&#160;</span>Wakathi uwo ro dau were ridzafika kure zhomu, kidza were rinaheha na maimbi, kwani lupeho lwere lunambola ko mendako.   </div><div class='p'> <span class="verse" id="V25">25&#160;</span><a href="#FN8" class="notemark"><span class="popup">14:25 Ayub 9:8</span></a>Bai urihofika wakathi wa jogolo ra kwandza kuika akiambolera kuno ananenda dzulu za madzi.   <span class="verse" id="V26">26&#160;</span><a href="#FN9" class="notemark"><span class="popup">14:26 Luk 24:37</span></a>Ela o anafundzi marihomona ananenda dzulu za madzi, makihondoka zhomu, makipiga k'ululu kwa woga, kwa kukala were manaona ni p'ep'o.   <span class="verse" id="V27">27&#160;</span>Jesu akinena nao haraka akiamba, “Sogoheni, ndimi musihondoke.”   <span class="verse" id="V28">28&#160;</span>P'et'ero akiamba, “Kala ndiwe jeri Bwana, nambira nami ninende dzulu za gaga madzi nikuthuwe kuko uriko.”   <span class="verse" id="V29">29&#160;</span>Jesu akimudzigidzya akimwamba, “Ndzo.” K'ona P'et'ero akithima kula mo dauni akinenda dzulu za go madzi kumuthuwa Jesu.   <span class="verse" id="V30">30&#160;</span><a href="#FN10" class="notemark"><span class="popup">14:30-32 8:26</span></a>Ela arihosikira lo luv̱utho zho lupigazho na nguvu achangirwa ni woga na akikwacha kuhoha. Akipiga k'ululu akiamba, “Bwana, nokola!”   <span class="verse" id="V31">31&#160;</span><a href="#FN11" class="notemark"><span class="popup">14:31 6:30; 8:26; 16:8; 17:20; Luk 12:28</span></a>Na haho henye Jesu akigoloza mukono akimugwira gonya akiamba, “Mut'u wa kuluhiro thithe we, kwanoni udzahenda k'ai-k'ai mo moyoni?”   <span class="verse" id="V32">32&#160;</span>Arihonena vizho, iye na P'et'ero machangira mo dauni na lo luv̱utho lukihurira.   <span class="verse" id="V33">33&#160;</span><a href="#FN12" class="notemark"><span class="popup">14:33 16:16; 27:54; Mar 15:39</span></a>Na o at'u osi mariokala mo dauni makimuzamira makiamba, “Ujeri wenye uwe u Mwana wa Mulungu.”   </div><div class='s'>Jesu anahoza akongo ko Genezarethi </div> <div class='r'>Mariko 6:53-56  </div><div class='p'> <span class="verse" id="V34">34&#160;</span>Bai Jesu na anafundzie makivuka ro ziya na makifika ts'i ya Genezarethi.   <span class="verse" id="V35">35&#160;</span>Vikara at'u a kuko marihomanya kukala ni Jesu, makivitsamusa kare lalo rosi kukala Jesu adzire. K'uzhona makimurehera Jesu akongo osi,   <span class="verse" id="V36">36&#160;</span><a href="#FN13" class="notemark"><span class="popup">14:36 9:20</span></a>na makimuvoya mahende kugut'a ro pindo ra ro valore thu, na osi mariorigut'a mahola.   </div><ul class='tnav'>
<li><a href='index.htm'>Math'ayo</a></li>
<li><a href='MAT13.htm'>&lt;</a></li>
<li><a href='MAT.htm'>14</a></li>
<li><a href='MAT15.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V2">14:2</a>
<span class="xo">14:2 </span><span class="xt">16:14</span></p>
<p class="x" id="FN2"><span class="notemark"></span><a class="notebackref" href="#V3">14:3</a>
<span class="xo">14:3-4 </span><span class="xt">Alaw 18:16; 20:21; Luk 3:19-20</span></p>
<p class="x" id="FN3"><span class="notemark"></span><a class="notebackref" href="#V5">14:5</a>
<span class="xo">14:5 </span><span class="xt">21:26; Mar 11:32; Luk 20:6</span></p>
<p class="x" id="FN4"><span class="notemark"></span><a class="notebackref" href="#V13">14:13</a>
<span class="xo">14:13-21 </span><span class="xt">15:32-39</span></p>
<p class="x" id="FN5"><span class="notemark"></span><a class="notebackref" href="#V14">14:14</a>
<span class="xo">14:14 </span><span class="xt">9:36</span></p>
<p class="x" id="FN6"><span class="notemark"></span><a class="notebackref" href="#V20">14:20</a>
<span class="xo">14:20 </span><span class="xt">2 Athaw 4:43-44</span></p>
<p class="x" id="FN7"><span class="notemark"></span><a class="notebackref" href="#V23">14:23</a>
<span class="xo">14:23 </span><span class="xt">5:1; Luk 5:16</span></p>
<p class="x" id="FN8"><span class="notemark"></span><a class="notebackref" href="#V25">14:25</a>
<span class="xo">14:25 </span><span class="xt">Ayub 9:8</span></p>
<p class="x" id="FN9"><span class="notemark"></span><a class="notebackref" href="#V26">14:26</a>
<span class="xo">14:26 </span><span class="xt">Luk 24:37</span></p>
<p class="x" id="FN10"><span class="notemark"></span><a class="notebackref" href="#V30">14:30</a>
<span class="xo">14:30-32 </span><span class="xt">8:26</span></p>
<p class="x" id="FN11"><span class="notemark"></span><a class="notebackref" href="#V31">14:31</a>
<span class="xo">14:31 </span><span class="xt">6:30; 8:26; 16:8; 17:20; Luk 12:28</span></p>
<p class="x" id="FN12"><span class="notemark"></span><a class="notebackref" href="#V33">14:33</a>
<span class="xo">14:33 </span><span class="xt">16:16; 27:54; Mar 15:39</span></p>
<p class="x" id="FN13"><span class="notemark"></span><a class="notebackref" href="#V36">14:36</a>
<span class="xo">14:36 </span><span class="xt">9:20</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

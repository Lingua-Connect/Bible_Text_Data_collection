<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Ugunulo 17</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Ugunulo</a></li>
<li><a href='REV16.htm'>&lt;</a></li>
<li><a href='REV.htm'>17</a></li>
<li><a href='REV18.htm'>&gt;</a></li>
</ul>
<div class="main">
 
<div class='chapterlabel' id="V0"> 17</div><div class='s'>Mwanamuche malaya </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">17:1 Jere 51:13</span></a>Vikara mumwenga wa aryahu malaika afungahe mariokala madzagwirira ndhuwa akidza kwangu akinamba, “Ndzo nikwanyese zho andizhohukumiwa ye malaya mubomu ariye akelesi dzulu za madzi manji.   <span class="verse" id="V2">2&#160;</span><a href="#FN2" class="notemark"><span class="popup">17:2 14:8; 17:18; 18:3; Jere 51:7; Nah 3:4</span></a>Mwanamuche ariyezinga na athawali na at'u a urumwengu, waahenda maree divai ya wo uzindziwe.”   <span class="verse" id="V3">3&#160;</span><a href="#FN3" class="notemark"><span class="popup">17:3 Roho: 1:10; 21:10; Izik 8:3; 40:2; Rinyama: 13:1-2</span></a>Bai ye malaika akinihala kahi za Roho hatha nyika. Kuko nikiona rinyama rithune ririrokala ridzaorwa madzina ga kumukufuru Mulungu mwiri wosi. Kidza were rina vitswa vifungahe na p'embe kumi. Dzulu za riro rinyama were hana mwanamuche akeresi.   <span class="verse" id="V4">4&#160;</span><a href="#FN4" class="notemark"><span class="popup">17:4 18:3, 16; Jere 51:7; Izik 28:13</span></a>Ye mwanamuche were adzavala joho ra rangi ya zambarau na rangi th'une. Kidza were adzapambwa na dhahabu, vikolokolo zha kima kibomu na lulu. Mukononi mwakwe were adzagwirira kikombe cha dhahabu kirichokala kithele mathuruthuru na vit'u vikolo, zha uwo uzindziwe.   <span class="verse" id="V5">5&#160;</span><a href="#FN5" class="notemark"><span class="popup">17:5 Jere 2:20; Hose 1:2</span></a>Haho kidhanguni hakwe were handhikwa dzina ririro k'arimanyikana manaye. Na dzina renye ndo riri, “MUDZI MUBOMU WA BABILONI, MAMEYE MALAYA OSI, na MAMEYE MATHURUTHURU GOSI HAHA DHUNIANI.”   <span class="verse" id="V6">6&#160;</span><a href="#FN6" class="notemark"><span class="popup">17:6 16:6</span></a>Namulola ye mwanamuche, nikimona kukala ni murevi kwa ut'u wa kunwa milatso ya at'u a Mulungu na milatso ya osi mariokotw'a kwa ut'u wa kumukuluhira Jesu.  </div><div class='p'>Nami nirihomona nangalala zhomu.   <span class="verse" id="V7">7&#160;</span><a href="#FN7" class="notemark"><span class="popup">17:7-8 13:1-2</span></a>Ela ye malaika akinuza akiamba, “Kwanoni unangalala we? Thariza nikwambire siri ya yuyu mwanamuche na ro rinyama ra vitswa vifungahe na p'embe kumi, ambaro ridzamwareka iye mwanamuche.   <span class="verse" id="V8">8&#160;</span><a href="#FN8" class="notemark"><span class="popup">17:8 13:3; Kithabu: 3:5</span></a>Riryahu rinyama uronaro, rakalako gonya rikifwa. Vivi rindambola kaheri kula kahi za ro ridzina risiro mwisho na rinongwe-nongwe. At'u osi matoao urumwenguni mario madzina gao k'agaorerwe kahi za cho kithabu cha uzima kabila urumwengu k'audzaumbwa, mandangalala zhomu kurona. Kwa kukala rakalako, rikifwa, na vino rinambola kaheri.   </div><div class='p'> <span class="verse" id="V9">9&#160;</span><a href="#FN9" class="notemark"><span class="popup">17:9 13:18</span></a>“Bai vivi vinahendza ulachu ndo mut'u avielewe. Zho vitswa vifungahe vinaima hat'u ha mirima mifungahe hariho ndiho adzihokeresi ye mwanamuche.   <span class="verse" id="V10">10&#160;</span>Kidza vinaima hat'u ha athawali afungahe. Kahi za ao athawali afungahe, mumwenga anathawala, atsano magonya kufwa, na mumwenga ye tha k'adzadza. Bai andihokudza andathawala kwa muda mufuti.   <span class="verse" id="V11">11&#160;</span>Na ro rinyama ririrokala moyo, ela rikifwa ni rimwenga ra o athawali afungahe na ro renye ni muthawali wa nane. Naro pia rindanongwa-nongwa.   </div><div class='p'> <span class="verse" id="V12">12&#160;</span><a href="#FN10" class="notemark"><span class="popup">17:12 Dani 7:7, 24</span></a>“Zo p'embe kumi uzonazo ni athawali kumi mario k'amadzangwe kugerwa wadimi wa kuthawala, ela mandagerwa wadimi wa kuthawala hamwenga na ro rinyama kwa muda wa saa mwenga thu.   <span class="verse" id="V13">13&#160;</span>Athawali aa osi kumi mana lengo mwenga, na mandarip'a ro rinyama nguvu na wadimi wa kwao.   <span class="verse" id="V14">14&#160;</span><a href="#FN11" class="notemark"><span class="popup">17:14 19:16, 19; Kumbu 10:17; Zabu 136:3; Dani 2:47; 1 T'imo 6:15</span></a>Aa osi mandagwaga k'ondo kuheha na ye Mwana Ng'ondzi hamwenga na o marioifwa, makitsagulwa na manamukuluhira. Ela ye Mwana Ng'ondzi na o at'ue, mandaadhima kwa kukala iye be ni Bwana wa mabwana, na Muthawali wa athawali.”   </div><div class='p'> <span class="verse" id="V15">15&#160;</span><a href="#FN12" class="notemark"><span class="popup">17:15 17:1</span></a>Bai iye malaika akinena nami kaheri akinamba, “Gago madzi udzigogaona gadzakeresizwa ni iye mwanamuche malaya, be ni at'u a kila ts'i, kila kabila, na kila kidhyomo.   <span class="verse" id="V16">16&#160;</span><a href="#FN13" class="notemark"><span class="popup">17:16 17:2; 18:8; Alaw 21:9; Izik 23:29; Hose 2:3</span></a>Zizo p'embe kumi na riro rinyama udzirorona, zhosi vindamumena ye mwanamuche malaya. Mandamuhendya akale huhu na kumuhoka zhosi arizho nazho akale tsululu. Mandamutharura-tharura na mamwangamize na moho.   <span class="verse" id="V17">17&#160;</span><a href="#FN14" class="notemark"><span class="popup">17:17 17:13</span></a>Kwani Mulungu waahendya mathimize lengore, kwa kuahendya makale angara na kulazha wadimi wao wa kuthawala kwa riro rinyama muhaka go maneno ga Mulungu gandihothimira.   <span class="verse" id="V18">18&#160;</span>Iye mwanamuche udziyemona, ni wo mudzi mubomu uathawalao o athawali a urumwengu.”   </div><ul class='tnav'>
<li><a href='index.htm'>Ugunulo</a></li>
<li><a href='REV16.htm'>&lt;</a></li>
<li><a href='REV.htm'>17</a></li>
<li><a href='REV18.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">17:1</a>
<span class="xo">17:1 </span><span class="xt">Jere 51:13</span></p>
<p class="x" id="FN2"><span class="notemark"></span><a class="notebackref" href="#V2">17:2</a>
<span class="xo">17:2 </span><span class="xt">14:8; 17:18; 18:3; Jere 51:7; Nah 3:4</span></p>
<p class="f" id="FN3"><span class="notemark"></span><a class="notebackref" href="#V3">17:3</a>
<span class="fr">17:3 </span><span class="ft">Roho: 1:10; 21:10; Izik 8:3; 40:2; Rinyama: 13:1-2</span></p>
<p class="x" id="FN4"><span class="notemark"></span><a class="notebackref" href="#V4">17:4</a>
<span class="xo">17:4 </span><span class="xt">18:3, 16; Jere 51:7; Izik 28:13</span></p>
<p class="x" id="FN5"><span class="notemark"></span><a class="notebackref" href="#V5">17:5</a>
<span class="xo">17:5 </span><span class="xt">Jere 2:20; Hose 1:2</span></p>
<p class="x" id="FN6"><span class="notemark"></span><a class="notebackref" href="#V6">17:6</a>
<span class="xo">17:6 </span><span class="xt">16:6</span></p>
<p class="x" id="FN7"><span class="notemark"></span><a class="notebackref" href="#V7">17:7</a>
<span class="xo">17:7-8 </span><span class="xt">13:1-2</span></p>
<p class="f" id="FN8"><span class="notemark"></span><a class="notebackref" href="#V8">17:8</a>
<span class="fr">17:8 </span><span class="ft">13:3; Kithabu: 3:5</span></p>
<p class="x" id="FN9"><span class="notemark"></span><a class="notebackref" href="#V9">17:9</a>
<span class="xo">17:9 </span><span class="xt">13:18</span></p>
<p class="x" id="FN10"><span class="notemark"></span><a class="notebackref" href="#V12">17:12</a>
<span class="xo">17:12 </span><span class="xt">Dani 7:7, 24</span></p>
<p class="x" id="FN11"><span class="notemark"></span><a class="notebackref" href="#V14">17:14</a>
<span class="xo">17:14 </span><span class="xt">19:16, 19; Kumbu 10:17; Zabu 136:3; Dani 2:47; 1 T'imo 6:15</span></p>
<p class="x" id="FN12"><span class="notemark"></span><a class="notebackref" href="#V15">17:15</a>
<span class="xo">17:15 </span><span class="xt">17:1</span></p>
<p class="x" id="FN13"><span class="notemark"></span><a class="notebackref" href="#V16">17:16</a>
<span class="xo">17:16 </span><span class="xt">17:2; 18:8; Alaw 21:9; Izik 23:29; Hose 2:3</span></p>
<p class="x" id="FN14"><span class="notemark"></span><a class="notebackref" href="#V17">17:17</a>
<span class="xo">17:17 </span><span class="xt">17:13</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

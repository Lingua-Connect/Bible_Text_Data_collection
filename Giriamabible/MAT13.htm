<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Math'ayo 13</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Math'ayo</a></li>
<li><a href='MAT12.htm'>&lt;</a></li>
<li><a href='MAT.htm'>13</a></li>
<li><a href='MAT14.htm'>&gt;</a></li>
</ul>
<div class="main">
 
<div class='chapterlabel' id="V0"> 13</div><div class='s'>Fumbo ra mulayi </div> <div class='r'>Mariko 4:1-9; Luka 8:4-8  </div><div class='p'> <span class="verse" id="V1">1&#160;</span>Bai siku iyo vizho, Jesu achambola mumo nyumbani arimokala na achendakelesi k'anda-k'anda ya ro ziya ra Galilaya.   <span class="verse" id="V2">2&#160;</span>K'uzhona arihokwendakelesi kuko, rikundi ribomu ra at'u rikimudzalira hatha akiona ni baha akwere dauni akelesi mumo. Bai wakelesi dauni kuno at'u angine osi makiima ko k'anda-k'anda ya ro ziya.   <span class="verse" id="V3">3&#160;</span>Akiambira maut'u manji kwa kuhumira mafumbo. Akiamba, “Mut'u mumwenga wauka kwendamwaga-mwaga mbeyu mundani kwakwe.   <span class="verse" id="V4">4&#160;</span>Vikara arihokala akuzimwagani-mwagani, mbeyu nyingine zikigwa k'anda-k'anda ya ngira. Unyama ukidzazit'ot'a.   <span class="verse" id="V5">5&#160;</span>Nyingine zikigwa kahi za mutsanga wa mawe-mawe, harihokala hana mutsanga muchache. Bai zikimera malo-malo kwa kukala were hana mutsanga muchache.   <span class="verse" id="V6">6&#160;</span>Ela zirihopigwa ni dzuwa thu zikinyala kare, kwa kukala were k'azina miziji ya kwenda kure.   <span class="verse" id="V7">7&#160;</span>Mbeyu nyingine zikigwa miyani. Zirihomera, miya iryahu ikikula na ikizizia-zia hatha k'azipatire nafasi ya kumbola ndze bule.   <span class="verse" id="V8">8&#160;</span>Ela mbeyu nyingine zo zikigwa kahi za mutsanga mudzo, na zikizhalat'o sana. Nyingine zazhala gana-gana, nyingine mirongo mihandahu, na nyingine zo zikizhala mirongo mihahu.”   <span class="verse" id="V9">9&#160;</span><a href="#FN1" class="notemark"><span class="popup">13:9 11:15</span></a>Arihogonya kunena viryahu akiamba, “Mwenye masikiro, naasikire.”   </div><div class='s'>Chausa cha Jesu kuhumira mafumbo </div> <div class='r'>Mariko 4:10-12; Luka 8:9-10  </div><div class='p'> <span class="verse" id="V10">10&#160;</span>Bai, ariholaa haho, o anafundzie makimuza makimwamba, “Kwanoni unahendza kuhumira mafumbo kala unanena na o at'u?”   <span class="verse" id="V11">11&#160;</span>Jesu akiadzigidzya akiamba, “Ninahenda vizho kwa kukala ninwi mwajaliwa kumanya siri za uthawali wa mulunguni, ela aryahu k'amajaliwirwe bule.   <span class="verse" id="V12">12&#160;</span><a href="#FN2" class="notemark"><span class="popup">13:12 25:29</span></a>Kwani kila ariye nacho andangezwa, akale na vinji, ela ariye k'ana kit'u kamare, hatha cho kichache aricho nacho kidza andakihokwa.   <span class="verse" id="V13">13&#160;</span>At'u aryahu ninanena nao kwa mafumbo, kwa kukala manalola, ela k'amaona bule, kidza manasikiza, ela k'amasikira hedu kuelewa.   <span class="verse" id="V14">14&#160;</span><a href="#FN3" class="notemark"><span class="popup">13:14-15 Isa 6:9-10; Joh 12:40; Mahe 28:26-27</span></a>Na garyahu maneno garigonenwa ni nabii Isaya haho kapindi vivi gadzathimira kwao. Kwani Isaya wanena akiamba,  </div><div class='q'>‘Mundasirikiza na kusirikiza  </div><div class='q2'>ela k'amundang'alirwa bule.  </div><div class='q'>Mundalola na kulola  </div><div class='q2'>ela k'amundaona bule.   </div><div class='q'> <span class="verse" id="V15">15&#160;</span>Mana mioyo ya at'u aa idzakala mikomu,  </div><div class='q2'>masikiro gao madzagagandiza,  </div><div class='q2'>matso gao madzagafinya,  </div><div class='q'>masidze makaona na go matso gao,  </div><div class='q2'>makasikira na go masikiro gao,  </div><div class='q2'>makang'alirwa na yo mioyo yao,  </div><div class='q'>makanigalukira mimi, nikaahoza.’   </div><div class='m'> <span class="verse" id="V16">16&#160;</span>Baha ninwi, kwani masikiro genu ganasikira na matso genu ganaona.   <span class="verse" id="V17">17&#160;</span><a href="#FN4" class="notemark"><span class="popup">13:17 1 P'et 1:10-12</span></a>Kwani be namwambira kamare kukala, manabii anji na at'u ahachi angine, mathamani kuona gaga mugaonago, ela k'amagaonere, kidza mathamani masikire gago mugasikirago, ela k'amagasikirire bule.”   </div><div class='s'>Mana ya ro fumbo ra mulayi </div> <div class='r'>Mariko 4:13-20; Luka 8:11-15  </div><div class='p'> <span class="verse" id="V18">18&#160;</span>Jesu akienderera kunena na anafundzie akiamba, “Vikara, sirikizani nimwambire mana ya ro fumbo ra mulayi.   <span class="verse" id="V19">19&#160;</span>Kila mut'u ariye akisikira neno ra Mulungu k'arielewa, ye Mui nikudza na kurusa ho moyoni ririholaywa. Bai mut'u dza iye nde iryahu mbeyu iriyogwa haryahu k'anda-k'anda ya ngira.   <span class="verse" id="V20">20&#160;</span>Ziryahu mbeyu zirizogwa mutsanga wa mawe-mawe, ni mut'u ariye akisikira neno thu, anarihokera kare mara mwenga, kidza anarihokera na raha.   <span class="verse" id="V21">21&#160;</span>Ela kwa kukala neno riryahu k'arina miziji moyoni mwakwe, mut'u yuyahu k'atoa naro bule. Kwani thabu, hedu mateso gakimudzirira kwa ut'u wa ro neno, k'avumirira bule, anaviricha kare.   <span class="verse" id="V22">22&#160;</span><a href="#FN5" class="notemark"><span class="popup">13:22 1 T'imo 6:9-10</span></a>Mungine ye ni here iryahu mbeyu iriyogwa miyani. Mut'u iye nikusikira ro neno ra Mulungu, ela v̱ata za urumwengu, na ukengi wa mali, nikurikonya-konya ro neno hatha rikakala k'arindazhala kit'u.   <span class="verse" id="V23">23&#160;</span>Ela mut'u mungine ye ni here iryahu mbeyu iriyogwa kahi za mutsanga mudzo. Mut'u yuyu nikurisikira ro neno ra Mulungu, akarielewat'o. Bai at'u mario dza vizho yuyu, nikuzhala matunda. Yuno gana, yuya mirongo mihandahu, na mungine mirongo mihahu.”   </div><div class='s'>Fumbo ra ngano yenye na ngano ya vuweni </div> <div class='p'> <span class="verse" id="V24">24&#160;</span>Bai kula haho, Jesu akiambira o at'u fumbo ringine akiamba, “Uthawali wa mulunguni udzahalana na mut'u ariyekwendalaya ngano mundani kwakwe.   <span class="verse" id="V25">25&#160;</span>Vikara siku iyo vizho, hadhui wa kwakwe naye, akithariza hatha at'u machangira ndazini, achendamwaga-mwaga ngano ya vuweni kahi za yo ngano yenye.   <span class="verse" id="V26">26&#160;</span>Bai, mbeyu zizi zamera na zikikula hatha ngano inaamba inafumula, yo ngano ya vuweni nayo ikifumula.   <span class="verse" id="V27">27&#160;</span>K'uzhona aryahu ahumiki marihoona viryahu machendamuza ye mwenye munda makiamba, ‘Bwana, samba walaya ngano yenye we murya mundani mwako! Be mbona vino muna ngano ya vuweni?’   <span class="verse" id="V28">28&#160;</span>Ye mwenye munda akiamba, ‘Hadhui ndiye ariyekudzailaya.’ O ahumiki makimwamba, ‘Vikara vino hukaing'ole hedu huhendedze?’   <span class="verse" id="V29">29&#160;</span>Ye mwenye munda akiadzigidzya akiamba, ‘Hatha, musendeing'ola bule. Kwani muchendaing'ola munadima kung'ola hatha yo ngano yenye nayo.   <span class="verse" id="V30">30&#160;</span><a href="#FN6" class="notemark"><span class="popup">13:30 3:12; Ugun 14:14-15</span></a>Ut'u uwo uricheni ukule hamwenga, hatha wakathi wa kuvuna. Haho nindaambira o avuni kukala, “Ihaleni yo ngano ya vuweni yosi kwandza, muifunge mabutsa-mabutsa mugaike k'anda gaochwe. Mukigonya vizho, halani yo ngano yenye muyangize lutsagani mwangu.” ’ ”   </div><div class='s'>Fumbo ra katembe ka haradali </div> <div class='r'>Mariko 4:30-32; Luka 13:18-19  </div><div class='p'> <span class="verse" id="V31">31&#160;</span><a href="#FN7" class="notemark"><span class="popup">13:31 17:20; Luk 17:6</span></a>Bai Jesu arihogonya kuambira ro fumbo riro, akihamboza fumbo ringine kaheri akiamba, “Uthawali wa mulunguni udzahalana na katembe kathithe ka haradali, kariko mut'u mumwenga wakahala achendakalaya mundani mwakwe.   <span class="verse" id="V32">32&#160;</span><a href="#FN8" class="notemark"><span class="popup">13:32 Izik 17:23</span></a>Katembe kaka ni kathithe kukira t'embe zosi. Ela kakimera, nikukula zhomu hatha kakakira mimera mingine yosi ya mundani. Kidza nikukala muhi mubomu hatha unyama ukadzaaka vitsunji zhao mo vitaini.”   </div><div class='s'>Fumbo ra ts'ats'u </div> <div class='r'>Luka 13:20-21  </div><div class='p'> <span class="verse" id="V33">33&#160;</span><a href="#FN9" class="notemark"><span class="popup">13:33 1 Akor 5:6; Agal 5:9</span></a>Jesu akiambozera fumbo ringine, akiamba, “Uthawali wa mulunguni udzahalana na ts'ats'u iriyohalwa ni mwanamuche akivugira p'ishi t'ahu za unga wa ngano na ukikutuka wosi.”   </div><div class='p'> <span class="verse" id="V34">34&#160;</span><a href="#FN10" class="notemark"><span class="popup">13:34-35 13:10-17</span></a>Bai kila kit'u arichokifundisha Jesu kwa o at'u, wakifundisha kwa kuhumira mafumbo, k'akuna kit'u hatha kimwenga arichokifundisha bila kuhumira mafumbo.   <span class="verse" id="V35">35&#160;</span><a href="#FN11" class="notemark"><span class="popup">13:35 Zabu 78:2</span></a>Bai wahenda vivi ili maneno garigonenwa ni nabii mumwenga ho kapindi gathimire. Kwani nabii iye wanena akiamba, “Nindahumira mafumbo kunena maut'u garigofitswa hangu kuumbwa kwa urumwengu.”   </div><div class='s'>Jesu anaaeleza anafundzie mana ya ro fumbo ra ngano ya vuweni </div> <div class='p'> <span class="verse" id="V36">36&#160;</span>Vikara Jesu arihogonya kunena akiaricha o at'u na akiuya ko nyumbani arikokala adzambola. Bai arihofika kuko anafundzie makimuthuwa makimwamba, “Bwana, rirya fumbo ra ngano ya vuweni manaye ni noni? Fambire.”   <span class="verse" id="V37">37&#160;</span>Jesu akiadzigidzya akiamba, “K'amuona h'e, mulayi wa yo mbeyu mbidzo ni Mwana wa Mudamu.   <span class="verse" id="V38">38&#160;</span>Wo munda ni uu urumwengu. Mbeyu mbidzo ni ana a Uthawali, na ngano ya vuweni ni ana a ye Mui.   <span class="verse" id="V39">39&#160;</span>Iye nde mulayi wa yo ngano ya vuweni. Wakathi wa kuvuna ni siku ya mwisho, na avuni ni malaika.   <span class="verse" id="V40">40&#160;</span><a href="#FN12" class="notemark"><span class="popup">13:40 7:19; Joh 15:6</span></a>Siku ya mwisho vindakala dza vizho zhenye, zha ngano ya vuweni kung'olwa na kwangizwa mohoni.   <span class="verse" id="V41">41&#160;</span><a href="#FN13" class="notemark"><span class="popup">13:41 24:31; Mar 13:27</span></a>Kwani Mwana wa Mudamu andaalagiza malaikae makundzumanye ahendi a mai osi, hamwenga na aryahu maahendyao andziyao mahende mai, na maamboze ndze ya uthawali wa kwakwe.   <span class="verse" id="V42">42&#160;</span><a href="#FN14" class="notemark"><span class="popup">13:42 8:12</span></a>Makila haho maahale makaatsuhe mohoni. Na kuko mandarira na kufuna meno.   <span class="verse" id="V43">43&#160;</span><a href="#FN15" class="notemark"><span class="popup">13:43 Dani 12:3; Alam 5:31; Math' 11:15</span></a>Ela ahachi o, mandang'ala here dzuwa kahi za uthawali wa Babiyao. Mwenye masikiro, naasikire.”   </div><div class='s'>Fumbo ra uthajiri uriwokala wafitswa mundani </div> <div class='p'> <span class="verse" id="V44">44&#160;</span><a href="#FN16" class="notemark"><span class="popup">13:44 Afil 3:7-14</span></a>Jesu akienderera kumboza mafumbo mangine akiamba, “Uthawali wa mulunguni udzahalana na ushaha uriwokala wafitswa hat'u mundani vivi. Vikara mut'u mumwenga arihokwendaupesa akikaza kuufitsa. Na kwa ro fwahiro bomu arirokala naro achendaguza vit'uzhe zhosi, akidzagula wo munda.”   </div><div class='s'>Fumbo ra muchuzi wa lulu </div> <div class='p'> <span class="verse" id="V45">45&#160;</span>Bai Jesu akihamboza fumbo ringine kaheri akiamba, “Uthawali wa mulunguni udzahalana na mut'u mumwenga, ariyekala kaziye ni kumala lulu na kwendaguza.   <span class="verse" id="V46">46&#160;</span>K'ona siku mwenga achendaona lulu ya kima kibomu sana. Bai achendaguza vit'u zhosi arizhokala nazho, akidzaigula.”   </div><div class='s'>Fumbo ra nyavu bomu </div> <div class='p'> <span class="verse" id="V47">47&#160;</span>Kidza Jesu akimboza fumbo ringine, akiamba, “Pia uthawali wa mulunguni udzahalana na nyavu bomu sana, iriyogwagwa ziyani na ikigwira makumba ga kila namuna.   <span class="verse" id="V48">48&#160;</span>Bai irihokala idzadzala o avuhi makiimboza ndze, gonya makikelesi kutsagula makumba ga kuriwa na gasigoriwa. Garyahu ga kuriwa makigangiza k'ahuni mwao, garya gasoriwa makigatsuha.   <span class="verse" id="V49">49&#160;</span>Na siku ya mwisho vindakala dza vizho zhenye. Malaika mandaathenga at'u, ai lwao, na ahachi lwao.   <span class="verse" id="V50">50&#160;</span><a href="#FN17" class="notemark"><span class="popup">13:50 8:12</span></a>Makigonya vizho, mandaahala at'u ai osi maatsuhe mohoni, na kuko mandarira na kufuna meno.”   </div><div class='p'> <span class="verse" id="V51">51&#160;</span>Jesu arihogonya kuathalira mafumbo gaga akiauza akiamba, “Vidze mudzagasikira gano nidzigomwambira?” Na anafundzie makimudzigidzya makiamba, “Ee hudzagasikira.”   <span class="verse" id="V52">52&#160;</span>Bai marihokala madzadzigidzya, Jesu akiambira, “H'aya bai, kila mwalimu wa sheria adziyefundishwa ujeri dzulu za uthawali wa mulunguni, a karakara na mut'u ariye na akibaze nyumbani mwakwe. Ni kwangira akamboza mbisha na za kapindi.”   </div><div class='s'>Jesu anav̱udhywa ko kwao kwenye </div> <div class='r'>Mariko 6:1-6; Luka 4:16-30  </div><div class='p'> <span class="verse" id="V53">53&#160;</span><a href="#FN18" class="notemark"><span class="popup">13:53 7:28</span></a>Bai arihokala adzagonya kumboza go mafumbo gago, Jesu wauka haho arihokala   <span class="verse" id="V54">54&#160;</span><a href="#FN19" class="notemark"><span class="popup">13:54 Joh 7:15</span></a>achenda kwao. Vikara arihofika kuko, achangira kahi za sinagogi ra at'u a kuko na akikwacha kufundisha. K'uzhona o at'u makingalala zhomu makiamba, “Uno ulachu be tha waupatahi? Na zino nguvu za kutengezera miujiza nazo wazilazhahi?   <span class="verse" id="V55">55&#160;</span><a href="#FN20" class="notemark"><span class="popup">13:55 Joh 6:42</span></a>Yuno si yuyahu mwana wa fundhi wa kutsonga bule yuno? Samba tha mameye ni Maryamu yuno. Hatha nduguze osi a kilume hunaamanya: Jakobu, na Josefu, na Simoni, na Juda.   <span class="verse" id="V56">56&#160;</span>H'e o nduguze a kiche, samba osi ma haha! Vikara maut'u gano gosi wagapatahi?”   <span class="verse" id="V57">57&#160;</span><a href="#FN21" class="notemark"><span class="popup">13:57 Joh 4:44</span></a>Bai k'aviafahire. Jesu arihoona viryahu akiamba, “Nabii anaishimiwa kila hat'u isihokala kahi za ts'i ya kwao, na mudzini kwao.”   <span class="verse" id="V58">58&#160;</span>Bai kwa ut'u wa ko kutsakuluhira kwao, Jesu k'akuhendere miujiza minji kuko.   </div><ul class='tnav'>
<li><a href='index.htm'>Math'ayo</a></li>
<li><a href='MAT12.htm'>&lt;</a></li>
<li><a href='MAT.htm'>13</a></li>
<li><a href='MAT14.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V9">13:9</a>
<span class="xo">13:9 </span><span class="xt">11:15</span></p>
<p class="x" id="FN2"><span class="notemark"></span><a class="notebackref" href="#V12">13:12</a>
<span class="xo">13:12 </span><span class="xt">25:29</span></p>
<p class="x" id="FN3"><span class="notemark"></span><a class="notebackref" href="#V14">13:14</a>
<span class="xo">13:14-15 </span><span class="xt">Isa 6:9-10; Joh 12:40; Mahe 28:26-27</span></p>
<p class="x" id="FN4"><span class="notemark"></span><a class="notebackref" href="#V17">13:17</a>
<span class="xo">13:17 </span><span class="xt">1 P'et 1:10-12</span></p>
<p class="x" id="FN5"><span class="notemark"></span><a class="notebackref" href="#V22">13:22</a>
<span class="xo">13:22 </span><span class="xt">1 T'imo 6:9-10</span></p>
<p class="x" id="FN6"><span class="notemark"></span><a class="notebackref" href="#V30">13:30</a>
<span class="xo">13:30 </span><span class="xt">3:12; Ugun 14:14-15</span></p>
<p class="x" id="FN7"><span class="notemark"></span><a class="notebackref" href="#V31">13:31</a>
<span class="xo">13:31 </span><span class="xt">17:20; Luk 17:6</span></p>
<p class="x" id="FN8"><span class="notemark"></span><a class="notebackref" href="#V32">13:32</a>
<span class="xo">13:32 </span><span class="xt">Izik 17:23</span></p>
<p class="x" id="FN9"><span class="notemark"></span><a class="notebackref" href="#V33">13:33</a>
<span class="xo">13:33 </span><span class="xt">1 Akor 5:6; Agal 5:9</span></p>
<p class="x" id="FN10"><span class="notemark"></span><a class="notebackref" href="#V34">13:34</a>
<span class="xo">13:34-35 </span><span class="xt">13:10-17</span></p>
<p class="x" id="FN11"><span class="notemark"></span><a class="notebackref" href="#V35">13:35</a>
<span class="xo">13:35 </span><span class="xt">Zabu 78:2</span></p>
<p class="x" id="FN12"><span class="notemark"></span><a class="notebackref" href="#V40">13:40</a>
<span class="xo">13:40 </span><span class="xt">7:19; Joh 15:6</span></p>
<p class="x" id="FN13"><span class="notemark"></span><a class="notebackref" href="#V41">13:41</a>
<span class="xo">13:41 </span><span class="xt">24:31; Mar 13:27</span></p>
<p class="x" id="FN14"><span class="notemark"></span><a class="notebackref" href="#V42">13:42</a>
<span class="xo">13:42 </span><span class="xt">8:12</span></p>
<p class="x" id="FN15"><span class="notemark"></span><a class="notebackref" href="#V43">13:43</a>
<span class="xo">13:43 </span><span class="xt">Dani 12:3; Alam 5:31; Math' 11:15</span></p>
<p class="x" id="FN16"><span class="notemark"></span><a class="notebackref" href="#V44">13:44</a>
<span class="xo">13:44 </span><span class="xt">Afil 3:7-14</span></p>
<p class="x" id="FN17"><span class="notemark"></span><a class="notebackref" href="#V50">13:50</a>
<span class="xo">13:50 </span><span class="xt">8:12</span></p>
<p class="x" id="FN18"><span class="notemark"></span><a class="notebackref" href="#V53">13:53</a>
<span class="xo">13:53 </span><span class="xt">7:28</span></p>
<p class="x" id="FN19"><span class="notemark"></span><a class="notebackref" href="#V54">13:54</a>
<span class="xo">13:54 </span><span class="xt">Joh 7:15</span></p>
<p class="x" id="FN20"><span class="notemark"></span><a class="notebackref" href="#V55">13:55</a>
<span class="xo">13:55 </span><span class="xt">Joh 6:42</span></p>
<p class="x" id="FN21"><span class="notemark"></span><a class="notebackref" href="#V57">13:57</a>
<span class="xo">13:57 </span><span class="xt">Joh 4:44</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

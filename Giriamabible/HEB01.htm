<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Aeburania 1</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Aeburania</a></li>
<li><a href='PHM01.htm'>&lt;</a></li>
<li><a href='HEB.htm'>1</a></li>
<li><a href='HEB02.htm'>&gt;</a></li>
</ul>
<div class="main">
 <div class='mt2'>Baruwa kwa  </div><div class='mt'>AEBURANIA  </div><div class='is'>Uthongodhyeri  </div><div class='ip'>Kwa miaka minji, baruwa ii were inamanyikana kukala yandhikwa ni P'aulo, ela badaye zhaonewa kukala vinadimikika kukala se ariyeyandhika. Vinaambwa kukala mindhikire ya P'aulo i tofauti kamare na mindhikire ya baruwa ii. Kwa mufano, P'aulo anadzihadza kahi za kila baruwa ya kwakwe, ela mwandhiki wa baruwa ii k'adzihadza bule.  </div><div class='ip'>Baruwa ii k'aimanyikana kala yandhikwa rini, ela inanyesa kukala yandhikwa kabila ya Jerusalemu na Hekalu kubandwa-bandwa haho mwaka wa 70. Vivi ni kwa kukala mwandhiki ananena here kwamba Jerusalemu na Hekalu vichereko.  </div><div class='is'>Lengo ra baruwa ii  </div><div class='ip'>Baruwa ii yandhikirwa Ayahudi mariokala mamuhokera Jesu, ela were manamala kuiuyira dini yao ya kapindi.  </div><div class='ip'>Bai lengo ra baruwa ii were ni kuanyesa zho Jesu arizho na umuhimu mubomu kahi za uhusiano wao na Mulungu. Iye ni mubomu kukira malaika osi (1:5-14). Kidza iye ni mubomu kumukira hatha Musa (2:1–4:14). Iye ni mulombi kamili ariye k'ahendere dambi, kidza walazha sadaka mwenga thu nayo ikithosha kamare (9:23–10:18). Sadaka ii ariyoilazha ni ya kifwa cha kwakwe. Kwa vizho kwa kufwa na kufufukakwe, Jesu watengeza ngira ya kumufikira Mulungu kwa kila andiyeamini (4:14–5:10; 7:1–8:13).  </div><div class='ip'>Baruwa ii pia, yandhikwa ili iap'e moyo ao mariondhikirwa kukala makale na kuluhiro dza zho zha mashujaa a imani haho kapindi (11:1-40). Kidza kahi za charo chao masimulole mut'u mungine, ela mamulole Jesu h'akeye (12:1-3).  </div><div class='iot'>Maut'u garigo mumu  </div><div class='io'>Mulungu ananena na at'u kukirira kwa mwanawe 1:1-3  </div><div class='io'>Mwana wa Mulungu ni mubomu kukira Malaika 1:4-14  </div><div class='io'>Aeburania manakanywa ili masingamike ngira 2:1-4  </div><div class='io'>Masihi ndiye ariyereha wokolwi 2:5-18  </div><div class='io'>Jesu ni mubomu kumukira Musa 3:1-6  </div><div class='io'>Sihendeni singo nyomu 3:7-19  </div><div class='io'>At'u a Mulungu mandangira hat'u ha kuoya 4:1-13  </div><div class='io'>Jesu ndiye Mulombi mubomu 4:14–5:10  </div><div class='io'>Aeburania manaambwa kukala makumale 5:11–6:12  </div><div class='io'>Mulungu andathimiza vilaganezhe 6:13-20  </div><div class='io'>Jesu analenganishwa na Melikizedeki 7:1-14  </div><div class='io'>Jesu ni mulombi kahi za ulombi mumwenga na Melikizedeki 7:15-28  </div><div class='io'>Jesu ndiye mulombi wehu 8:1-13  </div><div class='io'>Malagizo ga kilagane cha kapindi 9:1-22  </div><div class='io'>Sadaka ariyoimboza Masihi inausa dambi 9:23-28  </div><div class='io'>Jesu ndiye sadaka iriyo kamili 10:1-18  </div><div class='io'>Kuvumirira ni kudzo 10:19-39  </div><div class='io'>Mifano midzo ya at'u mariomukuluhira Mulungu 11:1-40  </div><div class='io'>Kuthuwa mufano wa Jesu 12:1-29  </div><div class='io'>Malagizo ga mwisho-mwisho 13:1-25   
</div><div class='chapterlabel' id="V0"> 1</div><div class='s'>Mulungu ananena na at'u kukirira kwa Mwanawe </div> <div class='p'> <span class="verse" id="V1">1&#160;</span>Haho kapindi, Mulungu wanena na akare ehu kukirira kwa manabii. Wanena nao mara nyinji na kwa ngira tofauti-tofauti.   <span class="verse" id="V2">2&#160;</span><a href="#FN1" class="notemark"><span class="popup">1:2 Mwana: 5:8; Waumba: Joh 1:2; Akol 1:16; Aebu 11:3</span></a>Ela kahi za siku zizi za mwisho, Mulungu wanena naswi kukirira kwa Mwanawe mwenye. Mulungu waumba urumwengu wosi kukirira kwa Mwana yuyu, kidza akimutsagula kwamba vit'u zhosi vikale vindakala zhakwe.   <span class="verse" id="V3">3&#160;</span><a href="#FN2" class="notemark"><span class="popup">1:3 2 Akor 4:4; Akol 1:15; Mukono wa kurya: 8:1</span></a>Mwana iye anafwanyesa yo nguma ya Mulungu yenye. Ukimona iye udzamona Mulungu. Urumwengu wosi unaenderera kwa amuri ya kwakwe iriyo na nguvu. Arihokala adzagonya kufwa na kuatsusa at'u dambi zao, wakwenda mulunguni achendakelesi mukono wa kurya wa Mulungu, ariye iye ndiye mwenye nguvu dzulu ya zhosi.   </div><div class='s'>Mwana wa Mulungu ni mubomu kukira malaika </div> <div class='p'> <span class="verse" id="V4">4&#160;</span><a href="#FN3" class="notemark"><span class="popup">1:4 Aefe 1:21; Afil 2:9</span></a>Bai iye Mwana akikala mubomu kukira malaika dza zho ro dzina arirogerwa ririzho bomu kukira ro ra malaika.   <span class="verse" id="V5">5&#160;</span><a href="#FN4" class="notemark"><span class="popup">1:5 Zabu 2:7; 2 Samw 7:14; Math' 3:17; Mahe 13:33; Aebu 5:5</span></a>Kwani k'akuna malaika hatha mumwenga ariyeambwa ni Mulungu kukala,  </div><div class='q'>“Uwe u Mwanangu;  </div><div class='q2'>mimi vivi rero nidzakala Babayo.”  </div><div class='m'>Kidza k'akuna malaika ariyeambwa ni Mulungu kukala,  </div><div class='q'>“Mimi nindakala Babaye,  </div><div class='q2'>Naye andakala Mwanangu.”   </div><div class='m'> <span class="verse" id="V6">6&#160;</span><a href="#FN5" class="notemark"><span class="popup">1:6 Kumbu 32:43; Zabu 89:27; 97:7</span></a>Na kidza, Mulungu amurehaho Mwanawe wa kwandza urumwenguni, anaamba,  </div><div class='q'>“Malaika osi a Mulungu namamuvoye.”   </div><div class='m'> <span class="verse" id="V7">7&#160;</span><a href="#FN6" class="notemark"><span class="popup">1:7 Zabu 104:4</span></a>Na dzulu za malaika akiamba,  </div><div class='q'>“Iye nikuahendya malaikae makakala lupeho,  </div><div class='q2'>nikuahendya ahumikie makakala moho wa kuaka.”   </div><div class='m'> <span class="verse" id="V8">8&#160;</span><a href="#FN7" class="notemark"><span class="popup">1:8-9 Zabu 45:6-7</span></a>Ela dzulu za Mwanawe, Mulungu waamba,  </div><div class='q'>“H'ewe Mulungu, uwe undathawala hatha kare na kare,  </div><div class='q2'>Uthawaliwo ni wa hachi.   </div><div class='q'> <span class="verse" id="V9">9&#160;</span>Uwe unahendza hachi, udzamena uthiriri.  </div><div class='q2'>Ndosa mimi Mulungu, Mulunguo uwe, nakutsagula  </div><div class='q2'>nikikumwagira mafuha<a href="#FN8" class="notemark">*<span class="popup">1:9 Kwa Ayahudi, kumwagira mafuha were ni muv̱ano wa furaha, kidza kwahumirwa wakathi wa kuathawaza athawali.</span></a> ga furaha kukira andziyo.”   </div><div class='m'> <span class="verse" id="V10">10&#160;</span><a href="#FN9" class="notemark"><span class="popup">1:10-12 Zabu 102:25-27</span></a>Kidza akiamba,  </div><div class='q'>“Haho chaho, uwe Bwana waumba urumwengu  </div><div class='q2'>na ukiumba mulunguni kwa mikonoyo mwenye.   </div><div class='q'> <span class="verse" id="V11">11&#160;</span>Vivi zhosi vindangamika, ela uwe undasala;  </div><div class='q2'>vindathumika here nguwo.   </div><div class='q'> <span class="verse" id="V12">12&#160;</span>Nawe undavikundza here amba.  </div><div class='q2'>Vizho vindagaluka,  </div><div class='q'>ela uwe k'undagaluka bule.  </div><div class='q2'>Miakayo k'aina mwisho bule.”   </div><div class='m'> <span class="verse" id="V13">13&#160;</span><a href="#FN10" class="notemark"><span class="popup">1:13 8:1; Zabu 110:1</span></a>Mulungu k'adzanena na malaikawe yoyosi akamwamba kukala,  </div><div class='q'>“Kelesi mukono wangu wa kurya  </div><div class='q2'>muhaka mahadhuio niathambaraze kamare  </div><div class='q2'>ts'ini za magulugo.”   </div><div class='m'> <span class="verse" id="V14">14&#160;</span><a href="#FN11" class="notemark"><span class="popup">1:14 Zabu 34:7; 91:11</span></a>Bai malaika ni ahumiki a Mulungu. Ao ni maroho gahumwago ni Mulungu gakaavize at'u mahokerao wokolwi.   </div><ul class='tnav'>
<li><a href='index.htm'>Aeburania</a></li>
<li><a href='PHM01.htm'>&lt;</a></li>
<li><a href='HEB.htm'>1</a></li>
<li><a href='HEB02.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark"></span><a class="notebackref" href="#V2">1:2</a>
<span class="fr">1:2 </span><span class="ft">Mwana: 5:8; Waumba: Joh 1:2; Akol 1:16; Aebu 11:3</span></p>
<p class="f" id="FN2"><span class="notemark"></span><a class="notebackref" href="#V3">1:3</a>
<span class="fr">1:3 </span><span class="ft">2 Akor 4:4; Akol 1:15; Mukono wa kurya: 8:1</span></p>
<p class="x" id="FN3"><span class="notemark"></span><a class="notebackref" href="#V4">1:4</a>
<span class="xo">1:4 </span><span class="xt">Aefe 1:21; Afil 2:9</span></p>
<p class="x" id="FN4"><span class="notemark"></span><a class="notebackref" href="#V5">1:5</a>
<span class="xo">1:5 </span><span class="xt">Zabu 2:7; 2 Samw 7:14; Math' 3:17; Mahe 13:33; Aebu 5:5</span></p>
<p class="x" id="FN5"><span class="notemark"></span><a class="notebackref" href="#V6">1:6</a>
<span class="xo">1:6 </span><span class="xt">Kumbu 32:43; Zabu 89:27; 97:7</span></p>
<p class="x" id="FN6"><span class="notemark"></span><a class="notebackref" href="#V7">1:7</a>
<span class="xo">1:7 </span><span class="xt">Zabu 104:4</span></p>
<p class="x" id="FN7"><span class="notemark"></span><a class="notebackref" href="#V8">1:8</a>
<span class="xo">1:8-9 </span><span class="xt">Zabu 45:6-7</span></p>
<p class="f" id="FN8"><span class="notemark">*</span><a class="notebackref" href="#V9">1:9</a>
<span class="fr">1:9 </span><span class="ft">Kwa Ayahudi, kumwagira mafuha were ni muv̱ano wa furaha, kidza kwahumirwa wakathi wa kuathawaza athawali.</span></p>
<p class="x" id="FN9"><span class="notemark"></span><a class="notebackref" href="#V10">1:10</a>
<span class="xo">1:10-12 </span><span class="xt">Zabu 102:25-27</span></p>
<p class="x" id="FN10"><span class="notemark"></span><a class="notebackref" href="#V13">1:13</a>
<span class="xo">1:13 </span><span class="xt">8:1; Zabu 110:1</span></p>
<p class="x" id="FN11"><span class="notemark"></span><a class="notebackref" href="#V14">1:14</a>
<span class="xo">1:14 </span><span class="xt">Zabu 34:7; 91:11</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Math'ayo 26</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Math'ayo</a></li>
<li><a href='MAT25.htm'>&lt;</a></li>
<li><a href='MAT.htm'>26</a></li>
<li><a href='MAT27.htm'>&gt;</a></li>
</ul>
<div class="main">
 
<div class='chapterlabel' id="V0"> 26</div><div class='s'>Jesu anapangirwa njama ya kwalagwa </div> <div class='r'>Mariko 14:1-2; Luka 22:1-2; Johana 11:45-53  </div><div class='p'> <span class="verse" id="V1">1&#160;</span><a href="#FN1" class="notemark"><span class="popup">26:1 7:28</span></a>Vikara Jesu arihokala adzagonya kunena maneno gaga gosi, waambira anafundzie,   <span class="verse" id="V2">2&#160;</span><a href="#FN2" class="notemark"><span class="popup">26:2 16:21</span></a>“Here mumanyazho, muhondo ni sikuk'uu ya P'asaka. Na Mwana wa Mudamu andalazhwa ili asulubiwe.”   </div><div class='p'> <span class="verse" id="V3">3&#160;</span>Wakathi uwo, alombi abomu na athumia a Kiyahudi mathunganana nyumbani kwa Kayafa. Mut'u yuyu Kayafa were nde Mulombi mubomu mwenye wakathi uwo.   <span class="verse" id="V4">4&#160;</span><a href="#FN3" class="notemark"><span class="popup">26:4-5 21:46</span></a>Bai at'u ao mathunganana kuko ili mamale ngira ya kilachu ya kumugwirira Jesu na mamwalage.   <span class="verse" id="V5">5&#160;</span>Ela marihothunganana, mapatana kukala masimugwire Jesu wakathi wa P'asaka bule, p'ore at'u makathinya bugwa.   </div><div class='s'>Jesu anamwagirwa mafuha ga marashi </div> <div class='r'>Mariko 14:3-9; Johana 12:1-8  </div><div class='p'> <span class="verse" id="V6">6&#160;</span><a href="#FN4" class="notemark"><span class="popup">26:6-7 Luk 7:37-38</span></a>Bai siku mwenga, Jesu wakwenda nyumbani kwa mwanamulume mumwenga ariyekala akiifwa Simoni Mahana. Mwanamulume yuyu were anatoa kahi za kadzidzi ka Beth'ania.   <span class="verse" id="V7">7&#160;</span>Bai arihokala haho, mwanamuche mumwenga akidza na th'up'a iriyokala i thele mafuha ga marashi kidza ga gali sana. Th'up'a ii yere yatengezwa na iwe ra alabasita. Bai arihofika haho, akimumwagira Jesu go mafuha mo kitswani kuno Jesu mwenye anahumira chakurya.   <span class="verse" id="V8">8&#160;</span>Bai o anafundzi marihoona viryahu, k'aviafwahire bule, maamba, “Kuno be tha si kwanonga kuno?   <span class="verse" id="V9">9&#160;</span>Mafuha gaga kala gadzaguzwa gakambola p'esa nyinji zenye na makagerwa masikini?”   </div><div class='p'> <span class="verse" id="V10">10&#160;</span>Jesu arihovimanya akiamba, “Mbona munamubudzya ye mwanamuchengwa? Iye adzanihendera kit'u kidzo.   <span class="verse" id="V11">11&#160;</span><a href="#FN5" class="notemark"><span class="popup">26:11 Kumbu 15:11</span></a>Masikini munao siku zosini, ela mimi k'amundakala nami siku zosini bule.   <span class="verse" id="V12">12&#160;</span>Ut'u uu wa kunimwagira mafuha, yuyu mwanamuche adzauhenda ili anithayarishe kwa kuzikwa kwangu.   <span class="verse" id="V13">13&#160;</span>Nami namwambira ujeri, zho adzizhohenda mwanamuche yuyu vivi rero, nazho vindathalwa na kukumbukirwa kila undihohubiriwa wo Uv̱oro Udzo kahi za urumwengu muzima.”   </div><div class='s'>Juda Isikariote anapanga kumusaliti Jesu </div> <div class='r'>Mariko 14:10-11; Luka 22:3-6  </div><div class='p'> <span class="verse" id="V14">14&#160;</span>Bai wakathi uwo, mumwenga wa aryahu anafundzi kumi na airi a Jesu aifwaye Juda Isikariote, wauka achenda kwa alombi abomu.   <span class="verse" id="V15">15&#160;</span><a href="#FN6" class="notemark"><span class="popup">26:15 Kumbo 21:32; Zaka 11:12; Joh 11:57; 13:2</span></a>Anafika kuko akiamba, “Vidze mut'u yuno nikimulazha kwenu, mundanip'ani?” K'ona arihonena vizho, aryahu alombi abomu makimuthalira visiku mirongo mihahu zha fedha makimup'a.   <span class="verse" id="V16">16&#160;</span>Na kulaizira haho, Juda akikala anamala nafasi mbidzo ya kumusalitira Jesu.   </div><div class='s'>Jesu anarya P'asaka na anafundzie </div> <div class='r'>Mariko 14:12-21; Luka 22:7-13; Johana 13:21-30  </div><div class='p'> <span class="verse" id="V17">17&#160;</span><a href="#FN7" class="notemark"><span class="popup">26:17-29 Kumbo 12:1-20</span></a>Vikara siku ya kwandza ya sikuk'uu ya Mikahe Iso Ts'ats'u, anafundzi makwendamuza Jesu makiamba, “P'asaka ino undairyahi, fukakuthayarishire?”   <span class="verse" id="V18">18&#160;</span>Jesu akidzigidzya akiamba, “Ngirani wo mudzi wa Jerusalemu mwende hatha kwa yuyu mut'u yuyu. Mukifika kuko mwambeni kukala, ‘Mwalimu anaamba wakathi wangu u hehi, kwa vizho nindarya P'asaka na anafundzi angu kwako nyumbani.’ ”   <span class="verse" id="V19">19&#160;</span>Bai o anafundzi makihenda here marizhokala madzalagizwa ni Jesu. Manafika kuko makithayarisha yo P'asaka.   </div><div class='p'> <span class="verse" id="V20">20&#160;</span><a href="#FN8" class="notemark"><span class="popup">26:20-25 Joh 13:2, 21-30</span></a>Kurihofika dziloni, Jesu na anafundzie kumi na airi makelesi marye chakurya.   <span class="verse" id="V21">21&#160;</span>Marihokala makuryani Jesu akinena akiamba, “Ninamwambira ujeri wenye kukala mumwenga wenu haha andanisaliti.”   <span class="verse" id="V22">22&#160;</span>O anafundzi marihosikira vizho makishikithika sana na makikwacha kumuza Jesu mumwenga-mumwenga makiamba, “Vidze ni mimi, Bwana?”   <span class="verse" id="V23">23&#160;</span><a href="#FN9" class="notemark"><span class="popup">26:23 Zabu 41:9</span></a>Ela Jesu akidzigidzya akiamba, “Iye atsotsaye nami kahi za muvure mumwenga nde andiyenisaliti.   <span class="verse" id="V24">24&#160;</span><a href="#FN10" class="notemark"><span class="popup">26:24 Zabu 22:6-7, 15-18; Isa 53:9</span></a>Mwana wa Mudamu anenda kare kamwe here Maoro gaambazho, ela shauriye iye mut'u amusalitiye! Vingakala baha kala k'azhalirwe.”   <span class="verse" id="V25">25&#160;</span>Vikara Jesu arihonena viryahu, ye musaliti wa kwakwe naye akiuza akiamba, “Vidze ni mimi Mwalimu?” Jesu akimudzigidzya akiamba, “Udzanena.”   </div><div class='p'> <span class="verse" id="V26">26&#160;</span><a href="#FN11" class="notemark"><span class="popup">26:26-28 1 Akor 10:16</span></a>Bai marihokala makuryani, Jesu wahala mukahe, akimboza muv̱era kwa Mulungu, gonya akiumogola-mogola akiap'a o anafundzie akiamba, “Halani murye, uu ndo mwiri wangu.”   <span class="verse" id="V27">27&#160;</span>Na arihogonya kuap'a wo mukahe, akihala cho kikombe cha divai, akimboza muv̱era kwa Mulungu, gonya akiap'a o anafundzie akiamba, “Halani kikombe kiki mutsumbulirane,   <span class="verse" id="V28">28&#160;</span><a href="#FN12" class="notemark"><span class="popup">26:28 Kumbo 24:8; Jere 31:31; Aebu 7:22; 9:15-20</span></a>kwani ii ndo milatso yangu ya cho kilagane, imwagwayo ili at'u anji madime kusamehewa dambi zao.   <span class="verse" id="V29">29&#160;</span>Nami namwambira ujeri, sindanwa divai ii kaheri muhaka siku iyo nindihonwa divai mbisha hamwenga nanwi kahi za uthawali wa Baba.”   </div><div class='p'> <span class="verse" id="V30">30&#160;</span><a href="#FN13" class="notemark"><span class="popup">26:30 Luk 22:39; Joh 18:1</span></a>Gonya makiimba wira na makiuka kwenda Murima wa Mizeituni.   </div><div class='s'>Jesu ananena kimbere dzulu za P'et'ero andizhomukana </div> <div class='r'>Mariko 14:27-31; Luka 22:31-34; Johana 13:36-38  </div><div class='p'> <span class="verse" id="V31">31&#160;</span><a href="#FN14" class="notemark"><span class="popup">26:31 Zaka 13:7; Math' 26:56; Joh 16:32</span></a>Jesu akiambira kukala, “Usiku wa rero, ninwi nyosi mundaniricha h'akiyangu. Kwani Maoro ganaamba, ‘Nindamupiga ye murisa na zo ng'ondzi zosi zindatsamukana.’   <span class="verse" id="V32">32&#160;</span><a href="#FN15" class="notemark"><span class="popup">26:32 28:7, 16</span></a>Ela haho nikikala nidzafufulwa, nindamuthangulia kwenda Galilaya.”   <span class="verse" id="V33">33&#160;</span>P'et'ero akimudzigidzya akiamba, “Hatha kala osi mandakuricha, mimi sindakuricha ng'o.”   <span class="verse" id="V34">34&#160;</span><a href="#FN16" class="notemark"><span class="popup">26:34-35 Luk 22:33-34; Joh 13:36-38</span></a><a href="#FN17" class="notemark"><span class="popup">26:34 26:75</span></a>Jesu akimudzigidzya akiamba, “Nakwambira ujeri, usiku wa rero kabila jogolo k'aridzaika, undanikana k'ana t'ahu.”   <span class="verse" id="V35">35&#160;</span>P'et'ero akimwamba Jesu, “Hatha kala ni kufwa nanifwe, ela sindakukana ng'o!” Na o anafundzi angine nao makinena dza vizho.   </div><div class='s'>Jesu anavoya ko Geth'isemane </div> <div class='r'>Mariko 14:32-42; Luka 22:39-46  </div><div class='p'> <span class="verse" id="V36">36&#160;</span><a href="#FN18" class="notemark"><span class="popup">26:36-46 Luk 5:16; Aebu 5:7-8</span></a>Gonya Jesu na anafundzie makwenda hat'u haifwaho Geth'isemane. Marihofika kuko, akiambira o anafundzie akiamba, “Kelesini haha munitharize nami nasongera mbere vichache nikavoye.”   <span class="verse" id="V37">37&#160;</span>Arihokala akwendani akimuhala P'et'ero na o ana airi a Zebedayo, Jakobu na Johana achenda nao. Naye wakathi uwo washononeka zhomu na kubudzyika moyo.   <span class="verse" id="V38">38&#160;</span>Bai makwenda hatha manafika ko mbere, akiambira kukala, “Ninashononeka zhomu moyoni mwangu hatha ni here nindiyefwa. Bai kalani haha muchese nami.”   </div><div class='p'> <span class="verse" id="V39">39&#160;</span><a href="#FN19" class="notemark"><span class="popup">26:39 6:10; 20:22; Joh 18:11; Aebu 10:9</span></a>Gonya Jesu akiaricha ano P'et'ero haho na akisongera mbere vichache. Achendagwa na moyo akivoya akiamba, “Baba, chamba vinadimikika mateso gaga naganiukire, gasinipate bule. Ela navikale here uhendzazho uwe, visikale here nihendzazho mimi bule.”   <span class="verse" id="V40">40&#160;</span>Kula haho akiauyira o anafundzie, naye akidzaaona marere. Akimwamba P'et'ero, “Yani k'amudimire kuchesa nami hatha ngaa saa mwenga?   <span class="verse" id="V41">41&#160;</span><a href="#FN20" class="notemark"><span class="popup">26:41 Aefe 6:18; Aebu 2:18</span></a>Chesani na muvoye sidze mukangira majezoni, kwani roho inahendza kamare, ela mwiri ni munyonge.”   </div><div class='p'> <span class="verse" id="V42">42&#160;</span>Naye arihogonya kunena, akiaricha haho kaheri na achendavoya dza vizho zha kwandza akiamba, “Baba, chamba vinadimikika, mateso gaga gasinipate bule. Ela visikale here nihendzazho mimi, navikale here uhendzazho uwe.”   <span class="verse" id="V43">43&#160;</span>Arihogonya kuvoya vizho, akiauyira o ano P'et'ero. Anafika kuko, achendaathekeza marere kaheri. K'amadimire kukala matso kwa wo uts'indzizi mariwokala nawo.   </div><div class='p'> <span class="verse" id="V44">44&#160;</span><a href="#FN21" class="notemark"><span class="popup">26:44 2 Akor 12:8</span></a>Bai Jesu akiaricha kaheri, na achendavoya mara ya hahu, dza vizho zha mara ya kwandza.   <span class="verse" id="V45">45&#160;</span><a href="#FN22" class="notemark"><span class="popup">26:45 Joh 12:23; 13:1; 17:1</span></a>Arihogonya kuvoya, akiauyira o anafundzie akiambira, “Muchere kulala na kudzioyeza? Lolani wakathi wa Mwana wa Mudamu kusalitiwa kwa enye dambi udzafika.   <span class="verse" id="V46">46&#160;</span>Lamukani fwende, kwani ye andiyenisaliti akudzani.”   </div><div class='s'>Jesu anagwirwa </div> <div class='r'>Mariko 14:43-50; Luka 22:47-53; Johana 18:3-12  </div><div class='p'> <span class="verse" id="V47">47&#160;</span>Bai arihokala achere kunena, lola Juda mumwenga wa o anafundzie kumi na airi akidza na kundi bomu ra at'u mariokala madzatsukula mishu na njogoma. At'u aa were mala kwa alombi abomu na athumia a Kiyahudi.   <span class="verse" id="V48">48&#160;</span>Iye musaliti were waap'a muv̱ano kukala, “Ye nindiyemudonera nde mumumalaye, mugwireni.”   <span class="verse" id="V49">49&#160;</span>Juda achenda mara mwenga na akiamba, “Dheri narikale kwako Mwalimu,” gonya akimudonera.   <span class="verse" id="V50">50&#160;</span>Jesu arihoona viryahu, akimwamba Juda, “Henda zho vidzizhokufisha musenangu.” Bai o at'u makimwangiza magandzani Jesu.   <span class="verse" id="V51">51&#160;</span>Lola mumwenga kahi za o at'u mariokala na Jesu, akitsolola mushuwe na akimuthema muhumiki wa ye Mulombi mubomu mwenye akimutosa sikiro.   <span class="verse" id="V52">52&#160;</span><a href="#FN23" class="notemark"><span class="popup">26:52 Mwan 9:6</span></a>Jesu arihoona viryahu, akimwamba ye mwenye mushu, “Wudzye chowani mwakwe wo mushuwo. Kwani kila ahumiraye mushu, andalagwa kwa mushu.   <span class="verse" id="V53">53&#160;</span>K'umanya kukala nikamwambira Baba anirehere maalifu ga malaika madze mafuhehere, ananirehera mara mwenga?   <span class="verse" id="V54">54&#160;</span>Ela nikihendazho, go Maoro gaambago kukala ni hatha vivi vikale gandathimiradze?”   </div><div class='p'> <span class="verse" id="V55">55&#160;</span><a href="#FN24" class="notemark"><span class="popup">26:55 Luk 19:47</span></a>Bai Jesu arihogonya kunena vizho, akiagalukira o at'u akiamba, “Mbona mudzambola na mishu na njogoma kudzanigwira dza here mudzaogwira jambazi? Kila siku nidzakala nikikelesi kahi za ro Hekalu kufundisha na k'amunigwirire?   <span class="verse" id="V56">56&#160;</span><a href="#FN25" class="notemark"><span class="popup">26:56 Math' 26:31; Luk 24:46</span></a>Ela gaga gosi ganakala kwamba garyahu garigoorwa ni manabii gathimire.” Bai o anafundzie osi makimuricha makichimbira.   </div><div class='s'>Jesu a mbere za Baraza ra athumia </div> <div class='r'>Mariko 14:53-65; Luka 22:54-55, 63-71; Johana 18:13-14, 19-24  </div><div class='p'> <span class="verse" id="V57">57&#160;</span>Bai aryahu at'u mariomugwira Jesu, mamuhala vivii hatha nyumbani kwa Kayafa, ye Mulombi mubomu mwenye, mana kuko ndo o alimu a Sheria, na athumia marikokala madzathunganana kumuthariza.   <span class="verse" id="V58">58&#160;</span>Marihokala makwendani, P'et'ero wamuthuwa Jesu kwa kure. Wakwenda hatha achendangira muhalani ha ye Mulombi mubomu mwenye, akikelesi na o arindzi ili alolere chamba vindakaladze.   <span class="verse" id="V59">59&#160;</span>Bai aryahu alombi abomu na ro Baraza ra athumia, majeza zhomu kumala ushahidhi wowosi wa ulongo wa kuthosha kumwalagira Jesu,   <span class="verse" id="V60">60&#160;</span>ela k'amaupatire. At'u anji majeza kumboza ushahidhi wao wa ulongo, ela k'aufwahire kit'u. Mwisho kamare, kuchambola anaalume airi   <span class="verse" id="V61">61&#160;</span><a href="#FN26" class="notemark"><span class="popup">26:61 27:40; Joh 2:19; Mahe 6:14</span></a>makiamba, “Mwanamulume yuyu waamba kukala ro Hekalu ra Mulungu anadima kuribanda-banda na akariaka kwa siku t'ahu.”   <span class="verse" id="V62">62&#160;</span>Bai ye Mulombi mubomu mwenye akirungarara, na akimuza Jesu akiamba, “Mbona k'udzigidzya kit'u. Zho manenazho ano at'u ni jeri?”   <span class="verse" id="V63">63&#160;</span><a href="#FN27" class="notemark"><span class="popup">26:63 Akinyamala zii: Isa 53:7; Math' 27:12-14; Mwana wa Mulungu: Math' 14:33; 27:40, 43; Luk 22:70</span></a>Ela Jesu akinyamala zii. Ye Mulombi mubomu mwenye akinena kaheri akiamba, “Ninakulahiza kahi za dzina ra Mulungu ariye moyo, ufwambire chamba uwe ndiwe Masihi Mwana wa Mulungu.”   <span class="verse" id="V64">64&#160;</span><a href="#FN28" class="notemark"><span class="popup">26:64 Dani 7:13; Math' 22:44; 24:30; Mar 13:26; Luk 21:27; Zabu 110:1</span></a>Jesu akimwamba, “Udzanena. Nami namwambira ujeri, kula vivi mundamona Mwana wa Mudamu akelesi mukono wa kurya wa Mulungu mwenye nguvu, na anadza kuno a dzulu za maingu.”   <span class="verse" id="V65">65&#160;</span><a href="#FN29" class="notemark"><span class="popup">26:65 Kutharura nguwo: Hesab 14:6; Ezra 9:3; Kufuru: Alaw 24:16; Joh 19:7</span></a>Kusikira vizho thu, ye Mulombi mubomu mwenye akigwira nguwo za kwakwe akizitharura kwa kutsukirwa, kuno ananena na kuamba, “Iyo ni kufuru kamare iyo. K'amudzamusikira zho? Vino funa haja ya mashahidhi angine?   <span class="verse" id="V66">66&#160;</span>Hedu munaambadze nwi?” Na osini makiamba, “Anav̱irya kwalagwa.”   <span class="verse" id="V67">67&#160;</span><a href="#FN30" class="notemark"><span class="popup">26:67 Isa 50:6; 53:5</span></a>Ndo makimutsuhira mahe ga uso na kumupiga makonde. Angine makimupiga makofi,   <span class="verse" id="V68">68&#160;</span><a href="#FN31" class="notemark"><span class="popup">26:68 21:11</span></a>kuno manamwamba, “We Masihi, fwambire adzekupiga ni h'ani kala u nabii jeri!”   </div><div class='s'>P'et'ero anamukana Jesu </div> <div class='r'>Mariko 14:66-72; Luka 22:56-62; Johana 18:15-18, 25-27  </div><div class='p'> <span class="verse" id="V69">69&#160;</span>Wakathi uu wosi P'et'ero were akelesi ko muhalani. Bai arihokala kuko muhendzi wa kazi wa kiche wa ye Mulombi mubomu mwenye wakudzamwamba P'et'ero, “We nawe samba were u hamwenga na yuyu Jesu wa Galilaya?”   <span class="verse" id="V70">70&#160;</span>P'et'ero akikana mbere zao akiamba, “Maneno gago mino sigamanya.”   </div><div class='p'> <span class="verse" id="V71">71&#160;</span>Kula haho, P'et'ero akimbola achenda ko muv̱iryani. Anafika kuko, musichana mumwenga akimona na akiambira o at'u mariokala haho kukala, “Yuyu naye were a hamwenga na Jesu wa Nazareth'i benwi.”   <span class="verse" id="V72">72&#160;</span>P'et'ero akikanaiza kaheri kwa kuapa akiamba, “Mwanamulume iye simumanya kamare.”   <span class="verse" id="V73">73&#160;</span>Ela k'avitoere, o at'u mariokala maimire haho makimwamba P'et'ero, “Uwe be unakana ulongo, ela u mumwenga waho. Hatha yo minenereyo inanyesa t'i.”   <span class="verse" id="V74">74&#160;</span>P'et'ero akikwatya kulani na kulaha, akiamba, “Mwanamulume iye be simumanya.” Na haho henye jogolo rikiika.   <span class="verse" id="V75">75&#160;</span><a href="#FN32" class="notemark"><span class="popup">26:75 26:34</span></a>P'et'ero akikumbukira viryahu arizhoambwa ni Jesu kukala, “Kabila jogolo k'aridzaika undanikana k'ana t'ahu.” Bai achambola ko ndze achendarira na utsungu munji.   </div><ul class='tnav'>
<li><a href='index.htm'>Math'ayo</a></li>
<li><a href='MAT25.htm'>&lt;</a></li>
<li><a href='MAT.htm'>26</a></li>
<li><a href='MAT27.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">26:1</a>
<span class="xo">26:1 </span><span class="xt">7:28</span></p>
<p class="x" id="FN2"><span class="notemark"></span><a class="notebackref" href="#V2">26:2</a>
<span class="xo">26:2 </span><span class="xt">16:21</span></p>
<p class="x" id="FN3"><span class="notemark"></span><a class="notebackref" href="#V4">26:4</a>
<span class="xo">26:4-5 </span><span class="xt">21:46</span></p>
<p class="x" id="FN4"><span class="notemark"></span><a class="notebackref" href="#V6">26:6</a>
<span class="xo">26:6-7 </span><span class="xt">Luk 7:37-38</span></p>
<p class="x" id="FN5"><span class="notemark"></span><a class="notebackref" href="#V11">26:11</a>
<span class="xo">26:11 </span><span class="xt">Kumbu 15:11</span></p>
<p class="x" id="FN6"><span class="notemark"></span><a class="notebackref" href="#V15">26:15</a>
<span class="xo">26:15 </span><span class="xt">Kumbo 21:32; Zaka 11:12; Joh 11:57; 13:2</span></p>
<p class="x" id="FN7"><span class="notemark"></span><a class="notebackref" href="#V17">26:17</a>
<span class="xo">26:17-29 </span><span class="xt">Kumbo 12:1-20</span></p>
<p class="x" id="FN8"><span class="notemark"></span><a class="notebackref" href="#V20">26:20</a>
<span class="xo">26:20-25 </span><span class="xt">Joh 13:2, 21-30</span></p>
<p class="x" id="FN9"><span class="notemark"></span><a class="notebackref" href="#V23">26:23</a>
<span class="xo">26:23 </span><span class="xt">Zabu 41:9</span></p>
<p class="x" id="FN10"><span class="notemark"></span><a class="notebackref" href="#V24">26:24</a>
<span class="xo">26:24 </span><span class="xt">Zabu 22:6-7, 15-18; Isa 53:9</span></p>
<p class="x" id="FN11"><span class="notemark"></span><a class="notebackref" href="#V26">26:26</a>
<span class="xo">26:26-28 </span><span class="xt">1 Akor 10:16</span></p>
<p class="x" id="FN12"><span class="notemark"></span><a class="notebackref" href="#V28">26:28</a>
<span class="xo">26:28 </span><span class="xt">Kumbo 24:8; Jere 31:31; Aebu 7:22; 9:15-20</span></p>
<p class="x" id="FN13"><span class="notemark"></span><a class="notebackref" href="#V30">26:30</a>
<span class="xo">26:30 </span><span class="xt">Luk 22:39; Joh 18:1</span></p>
<p class="x" id="FN14"><span class="notemark"></span><a class="notebackref" href="#V31">26:31</a>
<span class="xo">26:31 </span><span class="xt">Zaka 13:7; Math' 26:56; Joh 16:32</span></p>
<p class="x" id="FN15"><span class="notemark"></span><a class="notebackref" href="#V32">26:32</a>
<span class="xo">26:32 </span><span class="xt">28:7, 16</span></p>
<p class="x" id="FN16"><span class="notemark"></span><a class="notebackref" href="#V34">26:34</a>
<span class="xo">26:34-35 </span><span class="xt">Luk 22:33-34; Joh 13:36-38</span></p>
<p class="x" id="FN17"><span class="notemark"></span><a class="notebackref" href="#V34">26:34</a>
<span class="xo">26:34 </span><span class="xt">26:75</span></p>
<p class="x" id="FN18"><span class="notemark"></span><a class="notebackref" href="#V36">26:36</a>
<span class="xo">26:36-46 </span><span class="xt">Luk 5:16; Aebu 5:7-8</span></p>
<p class="x" id="FN19"><span class="notemark"></span><a class="notebackref" href="#V39">26:39</a>
<span class="xo">26:39 </span><span class="xt">6:10; 20:22; Joh 18:11; Aebu 10:9</span></p>
<p class="x" id="FN20"><span class="notemark"></span><a class="notebackref" href="#V41">26:41</a>
<span class="xo">26:41 </span><span class="xt">Aefe 6:18; Aebu 2:18</span></p>
<p class="x" id="FN21"><span class="notemark"></span><a class="notebackref" href="#V44">26:44</a>
<span class="xo">26:44 </span><span class="xt">2 Akor 12:8</span></p>
<p class="x" id="FN22"><span class="notemark"></span><a class="notebackref" href="#V45">26:45</a>
<span class="xo">26:45 </span><span class="xt">Joh 12:23; 13:1; 17:1</span></p>
<p class="x" id="FN23"><span class="notemark"></span><a class="notebackref" href="#V52">26:52</a>
<span class="xo">26:52 </span><span class="xt">Mwan 9:6</span></p>
<p class="x" id="FN24"><span class="notemark"></span><a class="notebackref" href="#V55">26:55</a>
<span class="xo">26:55 </span><span class="xt">Luk 19:47</span></p>
<p class="x" id="FN25"><span class="notemark"></span><a class="notebackref" href="#V56">26:56</a>
<span class="xo">26:56 </span><span class="xt">Math' 26:31; Luk 24:46</span></p>
<p class="x" id="FN26"><span class="notemark"></span><a class="notebackref" href="#V61">26:61</a>
<span class="xo">26:61 </span><span class="xt">27:40; Joh 2:19; Mahe 6:14</span></p>
<p class="f" id="FN27"><span class="notemark"></span><a class="notebackref" href="#V63">26:63</a>
<span class="fr">26:63 </span><span class="ft">Akinyamala zii: Isa 53:7; Math' 27:12-14; Mwana wa Mulungu: Math' 14:33; 27:40, 43; Luk 22:70</span></p>
<p class="x" id="FN28"><span class="notemark"></span><a class="notebackref" href="#V64">26:64</a>
<span class="xo">26:64 </span><span class="xt">Dani 7:13; Math' 22:44; 24:30; Mar 13:26; Luk 21:27; Zabu 110:1</span></p>
<p class="f" id="FN29"><span class="notemark"></span><a class="notebackref" href="#V65">26:65</a>
<span class="fr">26:65 </span><span class="ft">Kutharura nguwo: Hesab 14:6; Ezra 9:3; Kufuru: Alaw 24:16; Joh 19:7</span></p>
<p class="x" id="FN30"><span class="notemark"></span><a class="notebackref" href="#V67">26:67</a>
<span class="xo">26:67 </span><span class="xt">Isa 50:6; 53:5</span></p>
<p class="x" id="FN31"><span class="notemark"></span><a class="notebackref" href="#V68">26:68</a>
<span class="xo">26:68 </span><span class="xt">21:11</span></p>
<p class="x" id="FN32"><span class="notemark"></span><a class="notebackref" href="#V75">26:75</a>
<span class="xo">26:75 </span><span class="xt">26:34</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

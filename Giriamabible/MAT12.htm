<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Math'ayo 12</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Math'ayo</a></li>
<li><a href='MAT11.htm'>&lt;</a></li>
<li><a href='MAT.htm'>12</a></li>
<li><a href='MAT13.htm'>&gt;</a></li>
</ul>
<div class="main">
 
<div class='chapterlabel' id="V0"> 12</div><div class='s'>Jesu anaadzigidzya Mafarisayo dzulu za Sabato </div> <div class='r'>Mariko 2:23-28; Luka 6:1-5  </div><div class='p'> <span class="verse" id="V1">1&#160;</span><a href="#FN1" class="notemark"><span class="popup">12:1 Kumbu 23:24-25</span></a>Vikara makathi garyahu, Jesu hamwenga na anafundzie makala manakira kahikahi za minda ya ngano siku ya Sabato. Bai marihokala makukirani, o anafundzie makikala manasikira ndzala, kwa vizho makikwatya kuhuta masuche ga ngano na kwafuna.   <span class="verse" id="V2">2&#160;</span><a href="#FN2" class="notemark"><span class="popup">12:2 Kumbo 20:8-10</span></a>Mafarisayo marihoona viryahu makimwamba, “Lola! O anafundzio manahenda ut'u uriwo k'auhendwa siku ya Sabato.”   <span class="verse" id="V3">3&#160;</span><a href="#FN3" class="notemark"><span class="popup">12:3-4 1 Samw 21:2-7; Alaw 24:5-9</span></a>Bai Jesu arihosikira vizho akiadzigidzya o Mafarisayo akiamba, “Muthawali Daudi wahendadze harya arihokala iye na o at'u ariokala nao mana ndzala? Hedu k'amudzavishoma?   <span class="verse" id="V4">4&#160;</span>Samba wangira kahi za nyumba ya Mulungu, na akirya yo mikahe ya sadaka, iriyo kulengana na Sheria, iye hedu hatha ao ariokala nao k'amav̱irya kuirya, hasihokala o alombi thu-thu-thu.   <span class="verse" id="V5">5&#160;</span><a href="#FN4" class="notemark"><span class="popup">12:5 Hesab 28:9-10</span></a>H'aya zho mbai, yo Sheria ya Musa samba inaamba kukala alombi manabanda Sheria ya Sabato kila siku ya Sabato kahi za Hekalu, kidza k'amana makosa gogosi. Zho nazho k'amudzavishoma?   <span class="verse" id="V6">6&#160;</span>Vivi be manyani kukala haha hana mut'u mubomu kukira riro Hekalu.   <span class="verse" id="V7">7&#160;</span><a href="#FN5" class="notemark"><span class="popup">12:7 9:13; Hose 6:6</span></a>Na kala munamanya mana ya go Maoro gaambago kukala, ‘Sadaka zenu sizendzi, nimalazo ni mbazi,’ k'amungaahukumire at'u mario k'amana makosa.   <span class="verse" id="V8">8&#160;</span>Kwani Mwana wa Mudamu nde Bwana wa yo siku ya Sabato.”   </div><div class='s'>Jesu anahoza mut'u siku ya Sabato </div> <div class='r'>Mariko 3:1-6; Luka 6:6-11  </div><div class='p'> <span class="verse" id="V9">9&#160;</span><a href="#FN6" class="notemark"><span class="popup">12:9-14 Mar 2:27-28</span></a>Bai arihombola haho Jesu wakwendangira kahi za ro sinagogi rao.   <span class="verse" id="V10">10&#160;</span>Na lola muryahu sinagogini, were muna mut'u mwenye mukono wa kuholoza. Na kwa kukala o Mafarisayo were manamala chausa cha kumushithakira Jesu, mamuza makimwamba, “Vidze, ni karakara kumuhoza mut'u siku ya Sabato?”   <span class="verse" id="V11">11&#160;</span><a href="#FN7" class="notemark"><span class="popup">12:11-12 Luk 13:15-16; 14:5</span></a>Jesu akiadzigidzya akiamba, “Ni h'ani kahi zenu ariye ng'ondziye ikivoromoka winani siku ya Sabato andairicha mumo kwa kukala ni siku ya Sabato?   <span class="verse" id="V12">12&#160;</span>Vidze mudamu anadima kulinganishwa na ng'ondzi? Kwa vizho bai ni karakara kamare kisheria kuhenda madzo siku ya Sabato.”   <span class="verse" id="V13">13&#160;</span>Kugonya kunena vizho, akimwambira ye mut'u, “Goloza wo mukonowo hedu.” Naye arihogoloza thu, ukiuyat'o na ukikala dza uwo mungine.   <span class="verse" id="V14">14&#160;</span><a href="#FN8" class="notemark"><span class="popup">12:14 Joh 5:16, 18</span></a>Vikara o Mafarisayo marihoona kukala Jesu adzamuhoza ye mut'u, machambola machendapanga zho mandizhomwalaga Jesu.   </div><div class='s'>Jesu ndiye muhumiki wa Mulungu ariyenenwa ni nabii Isaya </div> <div class='p'> <span class="verse" id="V15">15&#160;</span>Bai Jesu arihoipata p'eho yo njama yao, akihauka achenda kungine. Ela hamwenga na vizho, at'u anji mamuthuwa na akiahoza at'u osi mariokala ni akongo.   <span class="verse" id="V16">16&#160;</span><a href="#FN9" class="notemark"><span class="popup">12:16 8:4; 9:30; Mar 7:36</span></a>Ela akiakokot'era kukala masimuhendye akamanywa iye ni h'ani.   <span class="verse" id="V17">17&#160;</span><a href="#FN10" class="notemark"><span class="popup">12:17-21 Isa 42:1-4</span></a>Bai wahenda vivi ili garyahu maneno garigonenwa ni nabii Isaya gathimire. Kwani Isaya waamba,   </div><div class='q'> <span class="verse" id="V18">18&#160;</span><a href="#FN11" class="notemark"><span class="popup">12:18 3:17</span></a>“Lolani ye muhumiki wangu niriyemutsagula.  </div><div class='q2'>Ninamuhendza na ananifwahiza.  </div><div class='q'>Nindamwangiza nguvu za Roho wangu  </div><div class='q2'>ili atangazire at'u mario si Ayahudi, kukala hukumu indakala ya hachi.   </div><div class='q'> <span class="verse" id="V19">19&#160;</span>K'andapigana k'anani na at'u hedu kupiga k'ululu.  </div><div class='q2'>Kidza k'andanena zhomu-zhomu bule mo ngira-ngira.   </div><div class='q'> <span class="verse" id="V20">20&#160;</span>At'u mario k'amana nguvu  </div><div class='q2'>k'andaabanda moyo bule.  </div><div class='q'>Naye andaenderera vizho muhaka ahakikishe  </div><div class='q2'>kukala hachi idzashinda.   </div><div class='q'> <span class="verse" id="V21">21&#160;</span>Na kukirira na dzinare,  </div><div class='q2'>at'u mario si Ayahudi mandahendywa makale na th'amaa ya hakika.”   </div><div class='s'>Jesu ana nguvu kumushinda Belizebuli </div> <div class='r'>Mariko 3:20-30; Luka 11:14-23; 12:10  </div><div class='p'> <span class="verse" id="V22">22&#160;</span><a href="#FN12" class="notemark"><span class="popup">12:22-24 9:32-34</span></a>Vikara kahi za wakathi uwo, Jesu akireherwa mut'u ariyekala wapagawa ni p'ep'o. Mut'u yuyu were ni kipofu, na ni bwibwi. Ela arihorefwa kwa Jesu, Jesu akimuhoza na ye bwibwi akikwatya kuona na kunena.   <span class="verse" id="V23">23&#160;</span><a href="#FN13" class="notemark"><span class="popup">12:23 20:30-31</span></a>Bai aryahu at'u marihoona viryahu osi makingalala zhomu, makiamba, “Yuno ela si iye Mwana wa Daudi?”   <span class="verse" id="V24">24&#160;</span><a href="#FN14" class="notemark"><span class="popup">12:24 10:25</span></a>Ela Mafarisayo marihosikira vizho makiamba, “Hatha bule! Yuyu anamboza p'ep'o kwa kuhumira nguvu za Belizebuli, mubomu wa p'ep'o.”   </div><div class='p'> <span class="verse" id="V25">25&#160;</span>Ela Jesu akigamanya go maazo gao na akiambira, “Ts'i yoyosi, o at'ue makidzigazha makundi-makundi, gahehanago, be ts'i iyo indanongeka. Na mudzi wowosi hedu hatha nyumba yoyosi, at'u makikala k'amagwirana milomo, mudzi uwo hedu nyumba iyo, k'aindatoa.   <span class="verse" id="V26">26&#160;</span>Na Shethani akimboza Shethani mwandziwe, andakala adzadzigazha. Vidze uthawaliwe undatoa jeri?   <span class="verse" id="V27">27&#160;</span>Chamba mino namboza p'ep'o kwa nguvu za Belizebuli, o afuasi enu o manaamboza kwa nguvu za h'ani? Bai ao ndo mandiomuhukumu ninwi.   <span class="verse" id="V28">28&#160;</span><a href="#FN15" class="notemark"><span class="popup">12:28 Luk 17:21</span></a>Ela nikimboza p'ep'o kwa Roho wa Mulungu, be wo uthawali wa Mulungu udzamudzirira.   <span class="verse" id="V29">29&#160;</span><a href="#FN16" class="notemark"><span class="popup">12:29 Isa 49:24</span></a>Kwani k'akuna mut'u adimaye kungira kahi za nyumba ya mut'u mwenye nguvu na kumuhoka vit'uzhe hasiho kumufunga ye mwenye kwandza, ndo adime kumuhoka zho vit'uzhe.”   </div><div class='s'>Dambi isiyosameheka </div> <div class='p'> <span class="verse" id="V30">30&#160;</span><a href="#FN17" class="notemark"><span class="popup">12:30 Mar 9:40; Luk 9:50</span></a>“Kila mut'u ariye k'ahamwenga nami, a kinyume nami. Na iye ariye k'anaviza kukundzumanya hamwenga, kaziye ni kutsamula.   <span class="verse" id="V31">31&#160;</span><a href="#FN18" class="notemark"><span class="popup">12:31-32 12:24</span></a>Kwa ut'u uwo wenye bai, ninamwambira kamare kukala, kila dambi na kila kufuru indasamehewa, ela kufuru dzulu za Roho Mweri, k'aindasamehewa bule.   <span class="verse" id="V32">32&#160;</span>Mut'u andiyenena ut'u wowosi kinyume cha Mwana wa Mudamu andasamehewa. Ela kila andiyenena ut'u wowosi kinyume cha Roho Mweri k'andasamehewa ng'o, kahi za urumwengu uu, na hatha kahi za urumwengu udzawo.”   </div><div class='s'>Muhi na matundage </div> <div class='r'>Luka 6:43-45  </div><div class='p'> <span class="verse" id="V33">33&#160;</span><a href="#FN19" class="notemark"><span class="popup">12:33 7:16-18</span></a>“Kila muhi umanyikana kwa gago matundage uzhalago. Muhi ukiutengezerat'o undazhala matunda madzo. Ela kala k'aundatengezerwat'o undazhala matunda mai-mai.   <span class="verse" id="V34">34&#160;</span><a href="#FN20" class="notemark"><span class="popup">12:34 3:7</span></a>H'enwi kizhazi cha nyoka! Munadimadze kunena madzo kuno mioyo yenu i thele uthiriri? Mana kanwa ka mut'u kanena garyahu gadzigowadzala moyowe.   <span class="verse" id="V35">35&#160;</span>Mut'u mudzo, nikuzhala madzo kula kahi za akibaye mbidzo. Na mut'u mui naye, nikuzhala mai, kula kahi za akibaye mbii.   <span class="verse" id="V36">36&#160;</span><a href="#FN21" class="notemark"><span class="popup">12:36-37 Jako 3:6-10</span></a>Ela mino namwambira kukala, kila neno risirofwaha, andironena mut'u andakudza arisemet'o haho siku ya hukumu.   <span class="verse" id="V37">37&#160;</span>Kwani siku iyo, mulomowo mwenye ndo undokuhendya ugerwe hachi, hedu uhukumiwe.”   </div><div class='s'>Mafarisayo manamwamba Jesu aahendere muujiza </div> <div class='r'>Mariko 8:11-12; Luka 11:29-32  </div><div class='p'> <span class="verse" id="V38">38&#160;</span><a href="#FN22" class="notemark"><span class="popup">12:38-39 16:1-4; Mar 8:11-12</span></a><a href="#FN23" class="notemark"><span class="popup">12:38 Joh 6:30; 1 Akor 1:22</span></a>Vikara Jesu arihogonya kunena vizho, badhi ra Mafarisayo na alimu a Sheria makimwamba, “Mwalimu, funamala fuone muujiza kula kwako.”   <span class="verse" id="V39">39&#160;</span>Jesu akiamba, “Kizhazi kithiriri kisokuluhira! Kinamala kwanyeswa muv̱ano, bai k'akindanyeswa muv̱ano wowosi, isihokala uryahu wa nabii Jona h'akeye.   <span class="verse" id="V40">40&#160;</span><a href="#FN24" class="notemark"><span class="popup">12:40 Jon 1:17; Math' 27:63</span></a>Na here Jona arizhomizwa ni nyangumi, na akikala ndanini mwakwe siku t'ahu, usiku na mutsana, Mwana wa Mudamu naye andakala mitsangani siku t'ahu, usiku na mutsana.   <span class="verse" id="V41">41&#160;</span><a href="#FN25" class="notemark"><span class="popup">12:41 Jon 3:5</span></a>Nami namwambira kukala, siku iryahu ya hukumu at'u a mudzi wa Ninawi mandarungarara mamupige ulongo, kwa kukala marihosikira mahubiri ga Jona, mathubu dambi zao. Na lola vivi thiyuno mut'u mubomu kumukira Jona.   <span class="verse" id="V42">42&#160;</span><a href="#FN26" class="notemark"><span class="popup">12:42 1 Athaw 10:1-10</span></a>H'aya zho mbai, siku iyo ya hukumu vizho, muthawali muche wa ts'i ya kwa Mwaka, andarungarara amupige ulongo ninwi, kwa kukala iye wambola kure sana, akidza ts'i ya Iziraeli kudzasirikiza ulachu wa Selemani. Vino lola thiyuno mut'u mulachu kumukira Selemani, ela k'amumusirikiza.”   </div><div class='s'>P'ep'o adimazho kumuuyira mut'u </div> <div class='r'>Luka 11:24-26  </div><div class='p'> <span class="verse" id="V43">43&#160;</span>Jesu akienderera kunena akiamba, “P'ep'o amwambolaho mut'u, nikundengereka kut'u kuriko k'akuna madzi ili apate hat'u ha kuoya, ela akikosa,   <span class="verse" id="V44">44&#160;</span>nikunena kimoyo-moyo akaamba, ‘Mut'u mimi nindauya iryahu nyumba niriyombola.’ Bai auyaho nikuithekeza yo nyumba ni t'uhu, yasherwat'o na ikipangwat'o.   <span class="verse" id="V45">45&#160;</span><a href="#FN27" class="notemark"><span class="popup">12:45 2 P'et 2:20</span></a>Vikara aonaho vizho nikwendahala p'ep'o angine afungahe, ai kumukira ye mwenye, akadza nao, makadzangira, makatoa mumo. Bai hali ya mut'u iye ni kukala mbii-mbii hatha kukira zho arizhokala chaho. Na vizho ndo vindizhokala kwa kizhazi kiki kithiriri.”   </div><div class='s'>Mameye Jesu na nduguze Jesu </div> <div class='r'>Mariko 3:31-35; Luka 8:19-21  </div><div class='p'> <span class="verse" id="V46">46&#160;</span>Vikara Jesu arihokala achere kunena na riryahu kundi ra at'u, lola mameye, na nduguze Jesu a kilume poo! Makiima ko ndze, makikala manamala kunena naye.   <span class="verse" id="V47">47&#160;</span>Bai mut'u mumwenga akimwamba Jesu, “Mameyo na nduguzo manakumala ko ndze.”   <span class="verse" id="V48">48&#160;</span>Jesu arihosikira vizho akiuza, “M'ama na ndugu zangu ni hio?”   <span class="verse" id="V49">49&#160;</span>Arihouza vizho, akienderera kunena kuno anaaloha o anafundzie akiamba, “Aa be ndo m'ama na ndo ndugu zangu.   <span class="verse" id="V50">50&#160;</span><a href="#FN28" class="notemark"><span class="popup">12:50 6:10</span></a>Kwani kila ahendaye mahendzo ga Baba ariye mulunguni, nde m'ama na nde ndugu yangu.”   </div><ul class='tnav'>
<li><a href='index.htm'>Math'ayo</a></li>
<li><a href='MAT11.htm'>&lt;</a></li>
<li><a href='MAT.htm'>12</a></li>
<li><a href='MAT13.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">12:1</a>
<span class="xo">12:1 </span><span class="xt">Kumbu 23:24-25</span></p>
<p class="x" id="FN2"><span class="notemark"></span><a class="notebackref" href="#V2">12:2</a>
<span class="xo">12:2 </span><span class="xt">Kumbo 20:8-10</span></p>
<p class="x" id="FN3"><span class="notemark"></span><a class="notebackref" href="#V3">12:3</a>
<span class="xo">12:3-4 </span><span class="xt">1 Samw 21:2-7; Alaw 24:5-9</span></p>
<p class="x" id="FN4"><span class="notemark"></span><a class="notebackref" href="#V5">12:5</a>
<span class="xo">12:5 </span><span class="xt">Hesab 28:9-10</span></p>
<p class="x" id="FN5"><span class="notemark"></span><a class="notebackref" href="#V7">12:7</a>
<span class="xo">12:7 </span><span class="xt">9:13; Hose 6:6</span></p>
<p class="x" id="FN6"><span class="notemark"></span><a class="notebackref" href="#V9">12:9</a>
<span class="xo">12:9-14 </span><span class="xt">Mar 2:27-28</span></p>
<p class="x" id="FN7"><span class="notemark"></span><a class="notebackref" href="#V11">12:11</a>
<span class="xo">12:11-12 </span><span class="xt">Luk 13:15-16; 14:5</span></p>
<p class="x" id="FN8"><span class="notemark"></span><a class="notebackref" href="#V14">12:14</a>
<span class="xo">12:14 </span><span class="xt">Joh 5:16, 18</span></p>
<p class="x" id="FN9"><span class="notemark"></span><a class="notebackref" href="#V16">12:16</a>
<span class="xo">12:16 </span><span class="xt">8:4; 9:30; Mar 7:36</span></p>
<p class="x" id="FN10"><span class="notemark"></span><a class="notebackref" href="#V17">12:17</a>
<span class="xo">12:17-21 </span><span class="xt">Isa 42:1-4</span></p>
<p class="x" id="FN11"><span class="notemark"></span><a class="notebackref" href="#V18">12:18</a>
<span class="xo">12:18 </span><span class="xt">3:17</span></p>
<p class="x" id="FN12"><span class="notemark"></span><a class="notebackref" href="#V22">12:22</a>
<span class="xo">12:22-24 </span><span class="xt">9:32-34</span></p>
<p class="x" id="FN13"><span class="notemark"></span><a class="notebackref" href="#V23">12:23</a>
<span class="xo">12:23 </span><span class="xt">20:30-31</span></p>
<p class="x" id="FN14"><span class="notemark"></span><a class="notebackref" href="#V24">12:24</a>
<span class="xo">12:24 </span><span class="xt">10:25</span></p>
<p class="x" id="FN15"><span class="notemark"></span><a class="notebackref" href="#V28">12:28</a>
<span class="xo">12:28 </span><span class="xt">Luk 17:21</span></p>
<p class="x" id="FN16"><span class="notemark"></span><a class="notebackref" href="#V29">12:29</a>
<span class="xo">12:29 </span><span class="xt">Isa 49:24</span></p>
<p class="x" id="FN17"><span class="notemark"></span><a class="notebackref" href="#V30">12:30</a>
<span class="xo">12:30 </span><span class="xt">Mar 9:40; Luk 9:50</span></p>
<p class="x" id="FN18"><span class="notemark"></span><a class="notebackref" href="#V31">12:31</a>
<span class="xo">12:31-32 </span><span class="xt">12:24</span></p>
<p class="x" id="FN19"><span class="notemark"></span><a class="notebackref" href="#V33">12:33</a>
<span class="xo">12:33 </span><span class="xt">7:16-18</span></p>
<p class="x" id="FN20"><span class="notemark"></span><a class="notebackref" href="#V34">12:34</a>
<span class="xo">12:34 </span><span class="xt">3:7</span></p>
<p class="x" id="FN21"><span class="notemark"></span><a class="notebackref" href="#V36">12:36</a>
<span class="xo">12:36-37 </span><span class="xt">Jako 3:6-10</span></p>
<p class="x" id="FN22"><span class="notemark"></span><a class="notebackref" href="#V38">12:38</a>
<span class="xo">12:38-39 </span><span class="xt">16:1-4; Mar 8:11-12</span></p>
<p class="x" id="FN23"><span class="notemark"></span><a class="notebackref" href="#V38">12:38</a>
<span class="xo">12:38 </span><span class="xt">Joh 6:30; 1 Akor 1:22</span></p>
<p class="x" id="FN24"><span class="notemark"></span><a class="notebackref" href="#V40">12:40</a>
<span class="xo">12:40 </span><span class="xt">Jon 1:17; Math' 27:63</span></p>
<p class="x" id="FN25"><span class="notemark"></span><a class="notebackref" href="#V41">12:41</a>
<span class="xo">12:41 </span><span class="xt">Jon 3:5</span></p>
<p class="x" id="FN26"><span class="notemark"></span><a class="notebackref" href="#V42">12:42</a>
<span class="xo">12:42 </span><span class="xt">1 Athaw 10:1-10</span></p>
<p class="x" id="FN27"><span class="notemark"></span><a class="notebackref" href="#V45">12:45</a>
<span class="xo">12:45 </span><span class="xt">2 P'et 2:20</span></p>
<p class="x" id="FN28"><span class="notemark"></span><a class="notebackref" href="#V50">12:50</a>
<span class="xo">12:50 </span><span class="xt">6:10</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 1 P'et'ero 1</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 P'et'ero</a></li>
<li><a href='JAS05.htm'>&lt;</a></li>
<li><a href='1PE.htm'>1</a></li>
<li><a href='1PE02.htm'>&gt;</a></li>
</ul>
<div class="main">
 <div class='mt2'>Baruwa ya kwandza ya  </div><div class='mt'>P'ET'ERO KWA AT'U OSI  </div><div class='is'>Uthongodhyeri  </div><div class='ip'>Baruwa ii yandhikwa ni muhumwi mumwenga aifwaye P'et'ero. Yuyu were ni mumwenga kahi za aryahu anafundzi kumi na airi a Jesu (Mahendo 1:13-15). Kidza P'et'ero yuyu ni yuyahu ariyemukana Jesu hatha k'ana t'ahu, ela Jesu akimusamehe (Mariko 14:66-72) na akimuhendya akale mut'u mubomu kahi za ro kanisa ra kwandza. Kahi za baruwa ii P'et'ero ananena manji dzulu za mateso. P'et'ero anafwanyesa lwazu kukala kupata thabu ni ngira mwenga yaho ya kumuhumikira Mulungu, na kidza ni ngira mwenga yaho ya kujezwa kwa kuluhiro rehu. Baruwa ii yaorerwa Amasihia mario were matsamuka kila hat'u luhande lwa vuri lwa Bara thithe. Kahi za luhande lulu lwa uthawali wa Kirumi, were Amasihia mapata thabu kare kula kwa at'u masiomukuluhira Jesu. Kidza were thabu ii indaenderera kukira vizho.  </div><div class='is'>Lengo ra baruwa ii  </div><div class='ip'>P'et'ero anaap'a moyo o Amasihia, na baruwa ii inaakumbukiza o at'u a Mulungu kukala vinadimikika makakirira wakathi wa majezo mabomu, ela ut'u uu unaahenda makale mana baha, kwa kukala vinarihenda kuluhiro rao rihende nguvu na magerwe ishima haho Jesu Masihi andihouya (1:6-7). P'et'ero anaakumbukiza kukala Jesu naye wapata thabu sana haha dhuniani, na bai o mamukuluhirao mapataho thabu, be manapata muza wao kahi za mateso ga Jesu (2:18-25; 4:12-17). Kwandza hatha o Amasihia ni mamanye kamare kukala k'ahana h'aeh'ae suthi mandapata thabu kwa ro kuluhiro rao (3:8-19). Ela kwa kukala Mulungu ni mubomu na kwa zho arizhohenda kwa kumufufula Jesu Masihi, be o Amasihia manadima kukala na th'amaa na maut'u madzo gadzago. Dza here Jesu arizhopata thabu kwandza ndo akigerwa nguma ni Mulungu, ndo virizho hatha kwa Amasihia, ao nao mandajezwa ndo magerwe nguma ni Jesu andihouya.  </div><div class='ip'>Kahi za baruwaye P'et'ero anahumira luga ya kimaira kuakumbukiza o ashomi gago arigohenda Jesu, “Kwani Masihi mwenye wateswa na akifwa lumwenga kwa ut'u wa dambi zehu na vikikala ni basi. Iye were ni mut'u muhachi, ela akifwa kwa ut'u wa o masio hachi; wahenda vivi ili ahurehe kwa Mulungu. Iye walagwa uu mwiri uu, ela kidza akihendywa moyo ni Roho.” (3:18). Ut'u ungine uriwo unahadzwa mumu baruwani ni dzulu za viryahu at'u mav̱iryazho kutoa hamwenga. Hariho ahoho, na athumia na ache na alume ao na hatha abomu na ahumiki ao. Ut'u ungine ni kwamba P'et'ero anaambira aa at'u kukala haha urumwenguni be fu akizi a ngira, ela kwehu kwenye ni mulunguni.  </div><div class='iot'>Maut'u garigo mumu  </div><div class='io'>Kulamusa na mavoyo 1:1-2  </div><div class='io'>Chausa cha kuhenda th'amaa mbidzo 1:3-12  </div><div class='io'>Kutoa here at'u aeri a Mulungu 1:13–2:17  </div><div class='io'>Muhalano wa thabu za Masihi 2:18-25  </div><div class='io'>Kupata thabu kwa ut'u wa Masihi 3:1–4:19  </div><div class='io'>Maadho kwa azee a kanisa 5:1-11  </div><div class='io'>Maut'u ga mwisho-mwisho 5:12-14   
</div><div class='chapterlabel' id="V0"> 1</div><div class='p'> <span class="verse" id="V1">1&#160;</span><a href="#FN1" class="notemark"><span class="popup">1:1 2:11; Jako 1:1</span></a>Mimi P'et'ero muhumwi wa Jesu Masihi, ninandhika baruwa ii kwa ninwi at'u muriotsagulwa ni Mulungu na murio munatoa kure na midzi yenu yenye; muriombola kwenu na mukitsamira majimbo ga P'onito, na Galatia, na Kapadokia, na Asia, na Bith'inia.   <span class="verse" id="V2">2&#160;</span><a href="#FN2" class="notemark"><span class="popup">1:2 2:9; Arum 8:29; Aefe 1:4; 2 Ath'es 2:13; 2 P'et 1:10; Milatso: 1:19</span></a>Lolani, Mulungu Baba wamutsagula here arizhokala wapanga kare hangu kapindi, na mukihendywa aeri kwa Rohowe ili mumwagohe ye Jesu Masihi, na muusizwe dambi zenu kukirira kwa yo milatsoye. Bai Mulungu naamuhase zhomu na amuhende mukale na dheri.   </div><div class='p'> <span class="verse" id="V3">3&#160;</span><a href="#FN3" class="notemark"><span class="popup">1:3 1:23; 2 Akor 1:3; Tit 3:5</span></a>Nahulazhe muv̱era kwa Mulungu, babaye Bwana wehu Jesu Masihi kwa ut'u wa mbazize nyinji. Bai nahumulazhire muv̱era, kwani kukirira kwa zizo mbazize, wahugera maisha masha kwa kumufufula Jesu Masihi kula kifwani. Na vivi ndo vihuhendyazho hukale na th'amaa kukala Mulungu andahuhasa.   <span class="verse" id="V4">4&#160;</span>Kidza Mulungu adzamuikirat'o ninwi at'ue iyo zawadi bomu kuko mulunguni, kuriko k'aidima kuola, hedu kunongeka, na kidza k'aidima kukwajuka bule.   <span class="verse" id="V5">5&#160;</span>Bai kukirira na kuluhiro, ninwi munarindwa ni nguvu za Mulungu muhadhi wokolwi wenu undihoikwa lwazu kwenu haho siku ya mwisho.   <span class="verse" id="V6">6&#160;</span><a href="#FN4" class="notemark"><span class="popup">1:6-7 2 Akor 4:17; Jako 1:2-3</span></a>Bai fwahirwani zhomu kwa ut'u uu, vingahokala kwa muda mufuti suthi mukirane na samupuli nyinji za mashaka, ut'u ambawo be unamwangiza kigondzi.   <span class="verse" id="V7">7&#160;</span><a href="#FN5" class="notemark"><span class="popup">1:7 Ayub 23:10; Zabu 66:10; Isa 48:10; 1 Akor 3:13</span></a>Ela mashaka gaga ganadza ili garipime kuluhiro renu, kala ni ra ujeri hedu si ra ujeri. Kwani here zho dhahabu ambayo ni kit'u kindichogomera haha urumwenguni, igwazho mohoni ili ikalet'o, kuluhiro renu ambaro rina kima kinji kuriko dhahabu suthi rijezwe naro ili ridime kukalat'o. Gonya vivi Mulungu andamulika, kidza amugere nguma na ishima siku iryahu andihouya Jesu Masihi.   </div><div class='p'> <span class="verse" id="V8">8&#160;</span><a href="#FN6" class="notemark"><span class="popup">1:8 Joh 20:29; 2 Akor 5:7</span></a>At'u ninwi munamuhendza Jesu, vingahokala k'amudzangwe kumona. Kidza munamukuluhira idzaho vivi kare k'amumona bule, na kwa vizho muna raha zhomu hatha k'avineneka.   <span class="verse" id="V9">9&#160;</span><a href="#FN7" class="notemark"><span class="popup">1:9 Arum 5:2; 6:22; Aefe 1:14</span></a>Nanwi muna fwahiro kwa kukala munahokera wokolwi wa maroho genu, kwa kukuluhira kwenu.   <span class="verse" id="V10">10&#160;</span><a href="#FN8" class="notemark"><span class="popup">1:10-11 Luk 24:46; 1 Akor 15:3-4; 2 P'et 1:19-21</span></a>Bai o manabii machunguza-chunguza na kumala-mala, na makitabiri dzulu za wokolwi uu ambawo Mulungu angamup'a.   <span class="verse" id="V11">11&#160;</span>Manabii ao were mana Roho wa Masihi ndani mwao ariyeambiriza viryahu Masihi andizhopata mashaka na viryahu andizhogerwa ishima bomu badaye. Kwa vizho makijeza kumala-mala ili mamanye ni h'ani andekala ye Masihi, na maut'u gano gandahendeka rini.   <span class="verse" id="V12">12&#160;</span><a href="#FN9" class="notemark"><span class="popup">1:12 Aefe 3:9-10</span></a>K'uzhona zho Mulungu akiambira kukala adzaagunulira gago, si kwa ut'u wao enye, ela kwa ut'u wenu ninwi. Na vikara, gago marigonena ni gago garigonenwa ni aryahu mariomwambiriza wo Uv̱oro Udzo. Uv̱oro uu udzo, wanenwa kwenu kwa nguvu za Roho Mweri ariyelaa mulunguni. Roho yuyahu wanena na ao mariomwambiriza ninwi wo Uv̱oro Udzo. Na maut'u gaga ni maut'u ambago ni ga kwangalaza, kwani hatha o malaika enye kidza managamizira mahe magamanye.   </div><div class='s'>Mitoere ya Amasihia iv̱iryazho kukala </div> <div class='p'> <span class="verse" id="V13">13&#160;</span>Kwa vizho, kalani matso na thayari-thayari wakathi wosi. Th'amaa yenu naikale dzulu za ko kuhaswa mundikohaswa haho andihouya ye Jesu Masihi.   <span class="verse" id="V14">14&#160;</span><a href="#FN10" class="notemark"><span class="popup">1:14 Arum 12:2; Aefe 2:3; 4:17-18</span></a>Bai mwagoheni Mulungu dza here ahoho mario na lau marizho. Musizithuwe th'amaa mbii murizokala mukizithuwa ho kapindi makathi murihokala k'amudzamumanya Mulungu.   <span class="verse" id="V15">15&#160;</span><a href="#FN11" class="notemark"><span class="popup">1:15-16 Alaw 19:2</span></a>Ela hat'u ha vizho, kalani aeri kahi za mitoere yenu here Mulungu ariyemwiha arizho mueri.   <span class="verse" id="V16">16&#160;</span>Kwani Maoro ganaamba, “Kwa kukala mimi Mulungu ni mueri, bai ninwi nanwi kalani aeri.”   <span class="verse" id="V17">17&#160;</span><a href="#FN12" class="notemark"><span class="popup">1:17 Isa 63:16; Jere 3:19; Math' 6:9; 16:27; Arum 2:6; Jako 2:1; 1 P'et 4:5</span></a>Mutoaho kahi za urumwengu uu dza here akizi a ngira be mwagoheni Mulungu. Mana mumuvoyaho munamwiha Baba, naye akigwira kuhukumu be k'apendhelea bule. Kila mut'u ni kumuhukumu karakara na mahendoge.   <span class="verse" id="V18">18&#160;</span><a href="#FN13" class="notemark"><span class="popup">1:18 Math' 20:28; 1 Akor 7:23; 6:20</span></a>Kwa kukala ninwi munamanya kukala k'amukombolerwe kula kwa mitoere isiyomana muriyoihokera kula kwa akare enu, kwa kuhenda kurihirwa fedha hedu dhahabu, ambazho ni vit'u vindizhogomera haha dhuniani.   <span class="verse" id="V19">19&#160;</span><a href="#FN14" class="notemark"><span class="popup">1:19 1:1-2; Joh 1:29; Mahe 20:28; 1 Akor 5:7; Aefe 1:7; Aebu 9:12</span></a>Ela mwakombolwa na milatso ya kima ya iye Masihi ambaye were ni here mwana wa ng'ondzi asiye na kaila hedu hatha kapalatha.   <span class="verse" id="V20">20&#160;</span><a href="#FN15" class="notemark"><span class="popup">1:20 Aefe 1:4</span></a>Masihi yuyu were watsagulwa ni Mulungu aakombole anadamu hangu urumwengu k'audzaumbwa, ela akimanyiswa lwazu makathi gaga ga siku za mwisho kwa ut'u wenu.   <span class="verse" id="V21">21&#160;</span><a href="#FN16" class="notemark"><span class="popup">1:21 Nguma: 5:1; Arum 5:2</span></a>Kukirira na iye Masihi, ninwi munamukuluhira Mulungu ariyemufufula Jesu kula kifwani, kidza akimup'a nguma ili kuluhiro renu na th'amaa yenu vikale kahi za iye Mulungu.   <span class="verse" id="V22">22&#160;</span><a href="#FN17" class="notemark"><span class="popup">1:22 2:17; 3:8; 4:8; Arum 12:9; Agal 6:10; 2 P'et 1:7; 1 Joh 4:11</span></a>Kwa kuuthuwa wo ujeri wa Mulungu, mioyo yenu yahendywa mieri na kwa vizho munahendzana t'ot'ot'o kindugu. Ela kidza endererani kuhendzana zhomu zhenye na mioyo yenu yosi.   <span class="verse" id="V23">23&#160;</span><a href="#FN18" class="notemark"><span class="popup">1:23 Joh 1:13; Aebu 4:12; Jako 1:18</span></a>Kwani ninwi mwazhalwa lusha, na uzhazi uu si dza here uryahu wa m'ama na baba ambawo mut'u ni kuzhalwa gonya akauka urumwenguni, ela ni uzhazi usiwonongeka. Kwani mwazhalwa kukirira na neno ra Mulungu ririro moyo hatha kare na kare.   <span class="verse" id="V24">24&#160;</span><a href="#FN19" class="notemark"><span class="popup">1:24-25 Isa 40:6-8; Jako 1:10-11</span></a>Kwani,  </div><div class='q'>“At'u osi ni here nyasi.  </div><div class='q2'>Nyasi ni kuwanda gonya zikanyala,  </div><div class='q'>na kidza nguma yao ni here maluwa,  </div><div class='q2'>maluwa ni kukalat'o gonya gakabagarika gosi.   </div><div class='q'> <span class="verse" id="V25">25&#160;</span>Ela neno ra Bwana rindakalako hatha kare na kare.”  </div><div class='m'>Na neno riri ni uwo Uv̱oro Udzo muriwoupata kwa kuambirizwa.   </div><ul class='tnav'>
<li><a href='index.htm'>1 P'et'ero</a></li>
<li><a href='JAS05.htm'>&lt;</a></li>
<li><a href='1PE.htm'>1</a></li>
<li><a href='1PE02.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">1:1</a>
<span class="xo">1:1 </span><span class="xt">2:11; Jako 1:1</span></p>
<p class="f" id="FN2"><span class="notemark"></span><a class="notebackref" href="#V2">1:2</a>
<span class="fr">1:2 </span><span class="ft">2:9; Arum 8:29; Aefe 1:4; 2 Ath'es 2:13; 2 P'et 1:10; Milatso: 1:19</span></p>
<p class="x" id="FN3"><span class="notemark"></span><a class="notebackref" href="#V3">1:3</a>
<span class="xo">1:3 </span><span class="xt">1:23; 2 Akor 1:3; Tit 3:5</span></p>
<p class="x" id="FN4"><span class="notemark"></span><a class="notebackref" href="#V6">1:6</a>
<span class="xo">1:6-7 </span><span class="xt">2 Akor 4:17; Jako 1:2-3</span></p>
<p class="x" id="FN5"><span class="notemark"></span><a class="notebackref" href="#V7">1:7</a>
<span class="xo">1:7 </span><span class="xt">Ayub 23:10; Zabu 66:10; Isa 48:10; 1 Akor 3:13</span></p>
<p class="x" id="FN6"><span class="notemark"></span><a class="notebackref" href="#V8">1:8</a>
<span class="xo">1:8 </span><span class="xt">Joh 20:29; 2 Akor 5:7</span></p>
<p class="x" id="FN7"><span class="notemark"></span><a class="notebackref" href="#V9">1:9</a>
<span class="xo">1:9 </span><span class="xt">Arum 5:2; 6:22; Aefe 1:14</span></p>
<p class="x" id="FN8"><span class="notemark"></span><a class="notebackref" href="#V10">1:10</a>
<span class="xo">1:10-11 </span><span class="xt">Luk 24:46; 1 Akor 15:3-4; 2 P'et 1:19-21</span></p>
<p class="x" id="FN9"><span class="notemark"></span><a class="notebackref" href="#V12">1:12</a>
<span class="xo">1:12 </span><span class="xt">Aefe 3:9-10</span></p>
<p class="x" id="FN10"><span class="notemark"></span><a class="notebackref" href="#V14">1:14</a>
<span class="xo">1:14 </span><span class="xt">Arum 12:2; Aefe 2:3; 4:17-18</span></p>
<p class="x" id="FN11"><span class="notemark"></span><a class="notebackref" href="#V15">1:15</a>
<span class="xo">1:15-16 </span><span class="xt">Alaw 19:2</span></p>
<p class="x" id="FN12"><span class="notemark"></span><a class="notebackref" href="#V17">1:17</a>
<span class="xo">1:17 </span><span class="xt">Isa 63:16; Jere 3:19; Math' 6:9; 16:27; Arum 2:6; Jako 2:1; 1 P'et 4:5</span></p>
<p class="x" id="FN13"><span class="notemark"></span><a class="notebackref" href="#V18">1:18</a>
<span class="xo">1:18 </span><span class="xt">Math' 20:28; 1 Akor 7:23; 6:20</span></p>
<p class="x" id="FN14"><span class="notemark"></span><a class="notebackref" href="#V19">1:19</a>
<span class="xo">1:19 </span><span class="xt">1:1-2; Joh 1:29; Mahe 20:28; 1 Akor 5:7; Aefe 1:7; Aebu 9:12</span></p>
<p class="x" id="FN15"><span class="notemark"></span><a class="notebackref" href="#V20">1:20</a>
<span class="xo">1:20 </span><span class="xt">Aefe 1:4</span></p>
<p class="f" id="FN16"><span class="notemark"></span><a class="notebackref" href="#V21">1:21</a>
<span class="fr">1:21 </span><span class="ft">Nguma: 5:1; Arum 5:2</span></p>
<p class="x" id="FN17"><span class="notemark"></span><a class="notebackref" href="#V22">1:22</a>
<span class="xo">1:22 </span><span class="xt">2:17; 3:8; 4:8; Arum 12:9; Agal 6:10; 2 P'et 1:7; 1 Joh 4:11</span></p>
<p class="x" id="FN18"><span class="notemark"></span><a class="notebackref" href="#V23">1:23</a>
<span class="xo">1:23 </span><span class="xt">Joh 1:13; Aebu 4:12; Jako 1:18</span></p>
<p class="x" id="FN19"><span class="notemark"></span><a class="notebackref" href="#V24">1:24</a>
<span class="xo">1:24-25 </span><span class="xt">Isa 40:6-8; Jako 1:10-11</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Johana 18</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Johana</a></li>
<li><a href='JHN17.htm'>&lt;</a></li>
<li><a href='JHN.htm'>18</a></li>
<li><a href='JHN19.htm'>&gt;</a></li>
</ul>
<div class="main">
 
<div class='chapterlabel' id="V0"> 18</div><div class='s'>Jesu anagwirwa </div> <div class='r'>Math'ayo 26:47-56; Mariko 14:43-50; Luka 22:47-53  </div><div class='p'> <span class="verse" id="V1">1&#160;</span><a href="#FN1" class="notemark"><span class="popup">18:1 Math' 26:36</span></a>Bai bada ya Jesu kugonya kunena maneno gaga, waahala o anafundzie na akiuka hat'u haho. Machenda na makivuka det'e ra Kidironi kurikokala kuna chunga kithithe cha mizeituni na machangira mumo.   </div><div class='p'> <span class="verse" id="V2">2&#160;</span><a href="#FN2" class="notemark"><span class="popup">18:2 12:4; Luk 21:37; 22:39</span></a>Vikara Juda ariyekala andamusaliti Jesu, were anahamanya hat'u haho, mana Jesu na anafundzie makala makithunganana haho mara kwa mara.   <span class="verse" id="V3">3&#160;</span><a href="#FN3" class="notemark"><span class="popup">18:3 7:32, 45</span></a>Bai Juda akidza haho kuno analongoza kundi ra at'u. Kahi za kundi riro kwere kuna arindzi a ro Hekalu mariokala madzambola kwa o alombi abomu na Mafarisayo. Angine kahi zao ao mere ni shikari a Kirumi. Bai kundi riri were ridzatsukula mataa na zhenje na silaha.   </div><div class='p'> <span class="verse" id="V4">4&#160;</span>Jesu were anagamanya kare gago gandigohendeka kwakwe. Bai akiasongerera na akiuza, “Munamumala h'ani?”   </div><div class='p'> <span class="verse" id="V5">5&#160;</span>Makimudzigidzya makiamba, “Hunamumala Jesu wa Nazareth'i.” Akiamba, “Ni mimi!” Bai Juda, musaliti were a hamwenga nao o at'u.   <span class="verse" id="V6">6&#160;</span>O at'u marihosikira Jesu akiamba, “Ni mimi,” makiuya na nyuma na makigwa.   </div><div class='p'> <span class="verse" id="V7">7&#160;</span>Akiuza kaheri akiamba, “Munamumala h'ani?” Makiamba, “Hunamumala Jesu wa Nazareth'i.”   </div><div class='p'> <span class="verse" id="V8">8&#160;</span>Jesu akiamba, “Nidzamwambira kare kukala ni mimi. Vikara kwa kukala munimalaye ni mimi, aricheni aa anafundzi angu mende.”   <span class="verse" id="V9">9&#160;</span><a href="#FN4" class="notemark"><span class="popup">18:9 6:39</span></a>Jesu wanena vivi kwamba Maoro gathimire kukala, “O urionip'a singamizire hatha mumwenga.”   </div><div class='p'> <span class="verse" id="V10">10&#160;</span><a href="#FN5" class="notemark"><span class="popup">18:10 Luk 22:36, 38</span></a>Simoni P'et'ero were ana mushu. Akiwamboza chowani mwakwe na akimutosa sikiro ra kurya ye muhumiki wa Mulombi mubomu mwenye. Muhumiki yuyu dzinare were ni Maliko.   <span class="verse" id="V11">11&#160;</span><a href="#FN6" class="notemark"><span class="popup">18:11 Math' 20:22; 26:39</span></a>Ela Jesu akimwambira P'et'ero, akiamba, “Wudzye chowani mwakwe wo mushuwo. Baba adzanip'a kikombe kiki cha dhiki, vidze nisikinwe?”   </div><div class='s'>Jesu anahirikwa kwa Anasi </div> <div class='r'>Math'ayo 26:57-58; Mariko 14:53-54; Luka 22:54  </div><div class='p'> <span class="verse" id="V12">12&#160;</span>Gonya yuyahu kilongozi mubomu wa o shikari akiambira o shikarie hamwenga na o arindzi a Hekalu mamugwire Jesu. Nao makimugwira makimufunga.   <span class="verse" id="V13">13&#160;</span><a href="#FN7" class="notemark"><span class="popup">18:13 18:24; Luk 3:2</span></a>Gonya makimuhirika kwa Anasi. Anasi were ni mutsedza wa Kayafa ariyekala ndiye Mulombi mubomu mwenye mwaka uwo.   <span class="verse" id="V14">14&#160;</span><a href="#FN8" class="notemark"><span class="popup">18:14 11:49-50</span></a>Kayafa yuyu ndiye mut'u aremboza ojo kahi za mashauri ga Ayahudi kwamba vinav̱irya mut'u mumwenga afwe kwa ut'u wa anji.   </div><div class='s'>P'et'ero anamukana Jesu </div> <div class='r'>Math'ayo 26:69-70; Mariko 14:66-68; Luka 22:55-57  </div><div class='p'> <span class="verse" id="V15">15&#160;</span><a href="#FN9" class="notemark"><span class="popup">18:15-16 Math' 26:28</span></a>Bai Simoni P'et'ero hamwenga na mwanafundzi mwandziwe makimuthuwa Jesu. Mwanafundzi yuyu mungine were manamanyana na ye Mulombi mubomu, kwa vizho iye achangira hamwenga na Jesu ho muhalani ha ye Mulombi mubomu mwenye.   <span class="verse" id="V16">16&#160;</span>Ela P'et'ero k'afikire ho muhalani, waima ko ndze muv̱iryani. Ndo yuyahu mwanafundzi mungine ariyekala anamanyana na ye Mulombi mubomu mwenye arihomona P'et'ero aimire ndze, wamuuyira na akidzanena na musichana ariyekala zamu ho muv̱iryani. Bai ndizho P'et'ero naye akiruhusiwa kwangira ho muhalani.   <span class="verse" id="V17">17&#160;</span><a href="#FN10" class="notemark"><span class="popup">18:17 18:25</span></a>Yuyahu musichana akimulolat'o P'et'ero na akimwamba, “We k'umumwenga wa anafundzi a Jesu bule?” Ela P'et'ero akiamba, “Hatha si mwanafundzi wa mut'u yuyahu mino.”   </div><div class='p'> <span class="verse" id="V18">18&#160;</span>Bai ahumiki angine na arindzi were madzaasha makala na maimire haho kuoha wo moho, kwa kukala were kuna p'eho. P'et'ero naye akiima hehi nawo akioha.   </div><div class='s'>Anasi anamuza-muza maswali Jesu </div> <div class='r'>Math'ayo 26:59-66; Mariko 14:55-64; Luka 22:66-71  </div><div class='p'> <span class="verse" id="V19">19&#160;</span>Bai yuyahu Mulombi mubomu mwenye akimuza-muza Jesu maswali dzulu za mafundishoge na dzulu za anafundzie.   <span class="verse" id="V20">20&#160;</span><a href="#FN11" class="notemark"><span class="popup">18:20 7:14, 26; 6:59; Math' 4:23; 26:55; Mahe 26:26</span></a>Jesu akimudzigidzya akimwamba, “Mimi nidzakala nikiafundisha at'u kila wakathi lwazu-lwazu. Nafundisha kila wakathi kahi za hat'u ambaho Ayahudi ehu kwa kawaida ni kuthunganana hasa kahi za masinagogi na kahi za mihala ya ro Hekalu. Sidzangwe kufundisha at'u kisiri.   <span class="verse" id="V21">21&#160;</span>Kwanoni unanuza mimi? Kala unamala umanye mafundisho nifundishago, auze ao marionisikira. Ao ndo mamanyao mafundisho gangu.”   </div><div class='p'> <span class="verse" id="V22">22&#160;</span><a href="#FN12" class="notemark"><span class="popup">18:22 19:3; Mahe 23:2</span></a>Jesu arihogonya kunena vivi, mumwenga wa o arindzi ariyekala aimire hehi naye wamwangiza mbalahi ya usoni, akimudumulira akiamba, “Zho ndo at'u mamudzigidzyazho Mulombi mubomu mwenye?”   </div><div class='p'> <span class="verse" id="V23">23&#160;</span>Jesu akimwamba, “Kala dzanena neno rii, nambira, ni hiro. Ela kala sinenere rii, bai udzanipigirani?”   </div><div class='p'> <span class="verse" id="V24">24&#160;</span><a href="#FN13" class="notemark"><span class="popup">18:24 18:13</span></a>Gonya ndo Anasi akimuhirika Jesu kwa ye Kayafa, Mulombi mubomu mwenye kuno adzafungwa.   </div><div class='s'>P'et'ero anamukana Jesu k'ana ya hiri </div> <div class='r'>Math'ayo 26:71-75; Mariko 14:69-72; Luka 22:58-62  </div><div class='p'> <span class="verse" id="V25">25&#160;</span>Ela iye Simoni P'et'ero were achere anaoha moho. Bai at'u makimuza makiamba, “We k'umumwenga wa anafundzi a yuya mut'u?” P'et'ero akikanaiza akiamba, “Hatha!”   </div><div class='p'> <span class="verse" id="V26">26&#160;</span><a href="#FN14" class="notemark"><span class="popup">18:26 18:1, 10; Math' 26:51</span></a>Gonya mut'u mungine akinena. Naye were ni muhumiki wa ye Mulombi mubomu mwenye. Mut'u yuyu were ana umanyi wa hehi na yuyahu mut'u ariyetoswa sikiro ni P'et'ero. Akimuza naye, akiamba, “We sikonere hamwenga na Jesu kurya chungani?”   </div><div class='p'> <span class="verse" id="V27">27&#160;</span>Ndo P'et'ero akikanaiza kaheri na haho henye jogolo rikiika.   </div><div class='s'>Jesu anahirikwa kwa P'ilato </div> <div class='r'>Math'ayo 27:1-2, 11-14; Mariko 15:1-5; Luka 23:1-5  </div><div class='p'> <span class="verse" id="V28">28&#160;</span>Kidza dzuwa ririhokala ridzaandza kwombola makimuhala Jesu kula kahi za nyumba ya Kayafa hatha ko nyumbani kwa luwali P'ilato. O Ayahudi k'amangirire bule mo nyumbani kwa kugoha masidzangize nyenye, sidze makakosa kurya P'asaka.   <span class="verse" id="V29">29&#160;</span>Ndo P'ilato achambola mo nyumbani akiathuwa ho marihokala akiauza akiamba, “Vidze ni ut'u wani hasa uwi ambawo munaamba wauhenda?”   <span class="verse" id="V30">30&#160;</span>Ao Ayahudi makidzigidzya makiamba, “Kala mut'u yuyu k'ahendere uwi k'ahungamurehere kwako!”   <span class="verse" id="V31">31&#160;</span><a href="#FN15" class="notemark"><span class="popup">18:31 19:6</span></a>P'ilato akiadzigidzya akiamba, “Muhaleni enye mumuhukumu kuthuwirizana na sheria yenu.” Ela aryahu Ayahudi makikahala makiamba, “K'ahuna amulo ra kulagiza mut'u alagwe.”   <span class="verse" id="V32">32&#160;</span><a href="#FN16" class="notemark"><span class="popup">18:32 3:14; Math' 20:19</span></a>Vivi zhahendeka ili neno arirokala Jesu warinena dzulu za andizhofwa ripate kuthimira.   </div><div class='p'> <span class="verse" id="V33">33&#160;</span>Kidza P'ilato achangira kaheri mo nyumbani mwakwe. Akimwiha Jesu akimuza akiamba, “Vidze we ndiwe muthawali wa Ayahudi?”   <span class="verse" id="V34">34&#160;</span>Jesu akimudzigidzya akiamba, “Unauza swali riri kitswacho hedu unanena kwa kukala udzambirwa ni at'u vizho?”   <span class="verse" id="V35">35&#160;</span><a href="#FN17" class="notemark"><span class="popup">18:35 1:11</span></a>P'ilato akidzigidzya akiamba, “Unaona kukala ni Muyahudi mino? Ni o alombi abomu, na o at'u akwenu ndo madziokureha kwangu.”   <span class="verse" id="V36">36&#160;</span><a href="#FN18" class="notemark"><span class="popup">18:36 6:15</span></a>Jesu akidzigidzya akiamba, “Uthawali wangu si wa urumwengu uu. Kalaho uthawali wangu ni wa urumwengu uu, at'u angu, kwa hakika ngere madzaheha na aryahu Ayahudi ili masinigwire. Ela bai uthawali wangu si wa urumwengu.”   <span class="verse" id="V37">37&#160;</span><a href="#FN19" class="notemark"><span class="popup">18:37 3:32-33; 8:47; 1 T'imo 6:13; 1 Joh 4:6</span></a>Kidza P'ilato akimuza akiamba, “Kwa vizho u muthawali uwe?” Jesu akiamba, “Uwe ndiwe uriye unaamba kukala ni muthawali. Mut'u mimi nakudza urumwenguni na nikizhalwa kwamba nifundishe ujeri. Kila mut'u adzekusudhia kumanya na kuthuwa ujeri, andanisikira.”   <span class="verse" id="V38">38&#160;</span>P'ilato akiuza akiamba, “Ujeri ni noni?”  </div><div class='s'>Jesu anahukumiwa kwalagwa </div> <div class='r'>Math'ayo 27:15-31; Mariko 15:6-20; Luka 23:13-25  </div><div class='p'>Arihogonya kunena vizho, achambola ndze, achenda kwa o Ayahudi mariokala madzamushithaki Jesu akiamba, “Mut'u yuyu simona na kosa!   <span class="verse" id="V39">39&#160;</span>Ela ni adha renu wakathi uu wa sikuk'uu yenu ya P'asaka humuvugulire mufungwa mumwenga yoyosi mundiyeamba. Vidze munahendza nimuvulire yuno muthawali wa Ayahudi?”   <span class="verse" id="V40">40&#160;</span>Ela o Ayahudi makipiga londzo na kuamba, “Si mut'u yuyu, k'ahuna v̱ata naye, hat'u ha yuyu muvugule Baraba!” Yuyahu Baraba were ni jambazi.   </div><ul class='tnav'>
<li><a href='index.htm'>Johana</a></li>
<li><a href='JHN17.htm'>&lt;</a></li>
<li><a href='JHN.htm'>18</a></li>
<li><a href='JHN19.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">18:1</a>
<span class="xo">18:1 </span><span class="xt">Math' 26:36</span></p>
<p class="x" id="FN2"><span class="notemark"></span><a class="notebackref" href="#V2">18:2</a>
<span class="xo">18:2 </span><span class="xt">12:4; Luk 21:37; 22:39</span></p>
<p class="x" id="FN3"><span class="notemark"></span><a class="notebackref" href="#V3">18:3</a>
<span class="xo">18:3 </span><span class="xt">7:32, 45</span></p>
<p class="x" id="FN4"><span class="notemark"></span><a class="notebackref" href="#V9">18:9</a>
<span class="xo">18:9 </span><span class="xt">6:39</span></p>
<p class="x" id="FN5"><span class="notemark"></span><a class="notebackref" href="#V10">18:10</a>
<span class="xo">18:10 </span><span class="xt">Luk 22:36, 38</span></p>
<p class="x" id="FN6"><span class="notemark"></span><a class="notebackref" href="#V11">18:11</a>
<span class="xo">18:11 </span><span class="xt">Math' 20:22; 26:39</span></p>
<p class="x" id="FN7"><span class="notemark"></span><a class="notebackref" href="#V13">18:13</a>
<span class="xo">18:13 </span><span class="xt">18:24; Luk 3:2</span></p>
<p class="x" id="FN8"><span class="notemark"></span><a class="notebackref" href="#V14">18:14</a>
<span class="xo">18:14 </span><span class="xt">11:49-50</span></p>
<p class="x" id="FN9"><span class="notemark"></span><a class="notebackref" href="#V15">18:15</a>
<span class="xo">18:15-16 </span><span class="xt">Math' 26:28</span></p>
<p class="x" id="FN10"><span class="notemark"></span><a class="notebackref" href="#V17">18:17</a>
<span class="xo">18:17 </span><span class="xt">18:25</span></p>
<p class="x" id="FN11"><span class="notemark"></span><a class="notebackref" href="#V20">18:20</a>
<span class="xo">18:20 </span><span class="xt">7:14, 26; 6:59; Math' 4:23; 26:55; Mahe 26:26</span></p>
<p class="x" id="FN12"><span class="notemark"></span><a class="notebackref" href="#V22">18:22</a>
<span class="xo">18:22 </span><span class="xt">19:3; Mahe 23:2</span></p>
<p class="x" id="FN13"><span class="notemark"></span><a class="notebackref" href="#V24">18:24</a>
<span class="xo">18:24 </span><span class="xt">18:13</span></p>
<p class="x" id="FN14"><span class="notemark"></span><a class="notebackref" href="#V26">18:26</a>
<span class="xo">18:26 </span><span class="xt">18:1, 10; Math' 26:51</span></p>
<p class="x" id="FN15"><span class="notemark"></span><a class="notebackref" href="#V31">18:31</a>
<span class="xo">18:31 </span><span class="xt">19:6</span></p>
<p class="x" id="FN16"><span class="notemark"></span><a class="notebackref" href="#V32">18:32</a>
<span class="xo">18:32 </span><span class="xt">3:14; Math' 20:19</span></p>
<p class="x" id="FN17"><span class="notemark"></span><a class="notebackref" href="#V35">18:35</a>
<span class="xo">18:35 </span><span class="xt">1:11</span></p>
<p class="x" id="FN18"><span class="notemark"></span><a class="notebackref" href="#V36">18:36</a>
<span class="xo">18:36 </span><span class="xt">6:15</span></p>
<p class="x" id="FN19"><span class="notemark"></span><a class="notebackref" href="#V37">18:37</a>
<span class="xo">18:37 </span><span class="xt">3:32-33; 8:47; 1 T'imo 6:13; 1 Joh 4:6</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 1 P'et'ero 5</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 P'et'ero</a></li>
<li><a href='1PE04.htm'>&lt;</a></li>
<li><a href='1PE.htm'>5</a></li>
<li><a href='2PE01.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='s'>Badhi ra Mulungu </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">5:1 1:21</span></a>Vikara ninaavoya azee enu a kanisa, mimi muzee mwandzi wao, kidza ni shudhia wa mateso ga Masihi, kidza ni mut'u ambaye nami nindapata muthalo wa yo nguma haho indihogunulwa.   <span class="verse" id="V2">2&#160;</span><a href="#FN2" class="notemark"><span class="popup">5:2 Joh 21:15-17; Mahe 20:28; 1 T'imo 6:5</span></a>Ninwi athumia kalani here arisa a badhi ra Mulungu ririro mikononi mwenu, Musiritsundze kwa kuhenda kugwirwa k'ogo, ela ritsundzeni kwa kuhendza enye, here Mulungu ahendzazho. Musihende vivi kwa ut'u wa th'amaa ya p'esa, ela kalani na moyo wa uhumiki.   <span class="verse" id="V3">3&#160;</span><a href="#FN3" class="notemark"><span class="popup">5:3 2 Akor 1:24; Afil 3:17; Tit 2:7</span></a>Musikale athawali dzulu za ao madzioikwa ts'ini za mitsundzu yenu, ela maisha genu nagakale mufano mudzo kwao.   <span class="verse" id="V4">4&#160;</span><a href="#FN4" class="notemark"><span class="popup">5:4 1 Akor 9:24-25; 1 P'et 1:4</span></a>Bai mukihenda vizho, Masihi ariye nde murisa mubomu andihokudza mundagerwa zawadi bomu ya nguma, na yo ngumaye k'aindagoma bule.   </div><div class='p'> <span class="verse" id="V5">5&#160;</span><a href="#FN5" class="notemark"><span class="popup">5:5 Ndhum 3:34; 29:23; Aefe 5:21; Jako 4:6</span></a>Nanwi vijana nanwi, kahi za ngira iyo vizho, asikireni azee. Amasihia nyosini kalani at'u musiodzionya, ili muhumikirane, mana Maoro ganaamba,  </div><div class='q'>“Mulungu nikuapinga at'u madzionyao,  </div><div class='q2'>ela nikuap'a nema at'u ap'ore.”   </div><div class='m'> <span class="verse" id="V6">6&#160;</span><a href="#FN6" class="notemark"><span class="popup">5:6 Jako 4:10</span></a>Kwa vizho dzitserezeni mbere za nguvu za Mulungu, naye andamwanula kahi za wakathi ufwahao.   <span class="verse" id="V7">7&#160;</span><a href="#FN7" class="notemark"><span class="popup">5:7 Zabu 55:22; Math' 6:25-30; Afil 4:6</span></a>Murichireni Mulungu shidha za kwenu zosi kwa kukala iye nde amutsundzaye.   </div><div class='p'> <span class="verse" id="V8">8&#160;</span><a href="#FN8" class="notemark"><span class="popup">5:8 Zabu 22:13; 1 Ath'es 5:5-8</span></a>Bai kalani matso na kidza mukale ch'onjo, kwa kukala ye hadhui wenu Shethani be anadengereka kuno na kuno here simba arurumaye kumala mut'u amutharure-tharure.   <span class="verse" id="V9">9&#160;</span><a href="#FN9" class="notemark"><span class="popup">5:9 Aefe 6:11-12; Jako 4:7</span></a>Bai mupingeni kwa kukala imara kahi za kuluhiro renu, mukimanya kukala mateso gago genye ganahenderwa ndugu zenu kahi za urumwengu muzima.   <span class="verse" id="V10">10&#160;</span><a href="#FN10" class="notemark"><span class="popup">5:10 1 Ath'es 2:12</span></a>Ela ninwi bada ya kupata mateso kwa muda muchache, ye Mulungu ahup'aye nema nyinji, ambaye nde ariyemwihira ngumaye hatha kare na kare kahi za Masihi, iye mwenye andamuhendya mukale hasiho kaila, kidza amuhende mukale nju-nju-nju, andamwangiza nguvu na kumuunya.   <span class="verse" id="V11">11&#160;</span>Iye, wadimi ni wakwe hatha kare na kare! H'aami.   </div><div class='s'>Maneno ga kumarigizira </div> <div class='p'> <span class="verse" id="V12">12&#160;</span><a href="#FN11" class="notemark"><span class="popup">5:12 Silivano: 1 Ath'es 1:1</span></a>Silasi wanaviza kumuorera ii baruwa futi, iye ni here ndugu yangu nidziyemukuluhira. Nami naiora nimugere moyo kidza nimboze ushuhuda wangu kwamba ii ndo nema ya jeri ya Mulungu. Kwa vizho, imani nju kahi za nema iyo.   </div><div class='p'> <span class="verse" id="V13">13&#160;</span><a href="#FN12" class="notemark"><span class="popup">5:13 Mariko: File 24</span></a>Mudzalamuswa ni andziyenu a kanisa ra Babiloni<a href="#FN13" class="notemark">*<span class="popup">5:13 Babiloni: Vinadimikika kukala riri were ni dzina ra madhe ra kuko Rumi.</span></a> ambao pia Mulungu waatsagula, hatha mwanangu Mariko<a href="#FN14" class="notemark">†<span class="popup">5:13 Mariko yuyu were si mwanawe wa kumuzhala bule, ela were manahendzana sana dza here mwanawe mwenye.</span></a> naye adzamulamusa.   <span class="verse" id="V14">14&#160;</span><a href="#FN15" class="notemark"><span class="popup">5:14 Arum 16:16; 2 Akor 13:11</span></a>Bai lamusanani kwa kudonerana kahi za mahendzo. Kalani na dheri ninwi nyosini murio a Masihi.  </div><ul class='tnav'>
<li><a href='index.htm'>1 P'et'ero</a></li>
<li><a href='1PE04.htm'>&lt;</a></li>
<li><a href='1PE.htm'>5</a></li>
<li><a href='2PE01.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">5:1</a>
<span class="xo">5:1 </span><span class="xt">1:21</span></p>
<p class="x" id="FN2"><span class="notemark"></span><a class="notebackref" href="#V2">5:2</a>
<span class="xo">5:2 </span><span class="xt">Joh 21:15-17; Mahe 20:28; 1 T'imo 6:5</span></p>
<p class="x" id="FN3"><span class="notemark"></span><a class="notebackref" href="#V3">5:3</a>
<span class="xo">5:3 </span><span class="xt">2 Akor 1:24; Afil 3:17; Tit 2:7</span></p>
<p class="x" id="FN4"><span class="notemark"></span><a class="notebackref" href="#V4">5:4</a>
<span class="xo">5:4 </span><span class="xt">1 Akor 9:24-25; 1 P'et 1:4</span></p>
<p class="x" id="FN5"><span class="notemark"></span><a class="notebackref" href="#V5">5:5</a>
<span class="xo">5:5 </span><span class="xt">Ndhum 3:34; 29:23; Aefe 5:21; Jako 4:6</span></p>
<p class="x" id="FN6"><span class="notemark"></span><a class="notebackref" href="#V6">5:6</a>
<span class="xo">5:6 </span><span class="xt">Jako 4:10</span></p>
<p class="x" id="FN7"><span class="notemark"></span><a class="notebackref" href="#V7">5:7</a>
<span class="xo">5:7 </span><span class="xt">Zabu 55:22; Math' 6:25-30; Afil 4:6</span></p>
<p class="x" id="FN8"><span class="notemark"></span><a class="notebackref" href="#V8">5:8</a>
<span class="xo">5:8 </span><span class="xt">Zabu 22:13; 1 Ath'es 5:5-8</span></p>
<p class="x" id="FN9"><span class="notemark"></span><a class="notebackref" href="#V9">5:9</a>
<span class="xo">5:9 </span><span class="xt">Aefe 6:11-12; Jako 4:7</span></p>
<p class="x" id="FN10"><span class="notemark"></span><a class="notebackref" href="#V10">5:10</a>
<span class="xo">5:10 </span><span class="xt">1 Ath'es 2:12</span></p>
<p class="f" id="FN11"><span class="notemark"></span><a class="notebackref" href="#V12">5:12</a>
<span class="fr">5:12 </span><span class="ft">Silivano: 1 Ath'es 1:1</span></p>
<p class="f" id="FN12"><span class="notemark"></span><a class="notebackref" href="#V13">5:13</a>
<span class="fr">5:13 </span><span class="ft">Mariko: File 24</span></p>
<p class="f" id="FN13"><span class="notemark">*</span><a class="notebackref" href="#V13">5:13</a>
<span class="fr">5:13 </span><span class="ft">Babiloni: Vinadimikika kukala riri were ni dzina ra madhe ra kuko Rumi.</span></p>
<p class="f" id="FN14"><span class="notemark">†</span><a class="notebackref" href="#V13">5:13</a>
<span class="fr">5:13 </span><span class="ft">Mariko yuyu were si mwanawe wa kumuzhala bule, ela were manahendzana sana dza here mwanawe mwenye.</span></p>
<p class="x" id="FN15"><span class="notemark"></span><a class="notebackref" href="#V14">5:14</a>
<span class="xo">5:14 </span><span class="xt">Arum 16:16; 2 Akor 13:11</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

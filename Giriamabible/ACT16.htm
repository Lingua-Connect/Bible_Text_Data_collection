<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Mahendo 16</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Mahendo</a></li>
<li><a href='ACT15.htm'>&lt;</a></li>
<li><a href='ACT.htm'>16</a></li>
<li><a href='ACT17.htm'>&gt;</a></li>
</ul>
<div class="main">
 
<div class='chapterlabel' id="V0"> 16</div><div class='s'>T'imoth'i anagwirana na P'aulo na Silasi </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">16:1 14:6; T'imoth'i: Arum 16:21; 1 Akor 4:17; Afil 2:19; 2 T'imo 1:5</span></a>Bai P'aulo akienderera na charoche muhaka Deribe, gonya achenda Lusitera. Kuko Lusitera ndo kurikotoa mwanafundzi mumwenga aifwaye T'imoth'i. Mameye were ni Muyahudi ariyemukuluhira Jesu, ela babaye vivi akikala ni Muyunani.   <span class="verse" id="V2">2&#160;</span><a href="#FN2" class="notemark"><span class="popup">16:2 6:3; Afil 2:20, 22</span></a>Iye T'imoth'i were ananenwat'o ni o ndugu mariotoa ko Lusitera na Ikonio.   <span class="verse" id="V3">3&#160;</span><a href="#FN3" class="notemark"><span class="popup">16:3 Agal 2:3-5; 1 Akor 9:20</span></a>K'uzhona zho P'aulo akihendza amuhale mende osi, kwa vizho akimuhala na akimwangiza lwembeni, kwa ut'u wa o Ayahudi mariotoa kahi za lalo riro, mana were osi manamanya kamare kukala ye babaye T'imoth'i si Muyahudi, ela ni Muyunani.   <span class="verse" id="V4">4&#160;</span><a href="#FN4" class="notemark"><span class="popup">16:4 15:22-29</span></a>Vikara kahi za charo chao, makira kahi za mudzi uno na mudzi urya, kuap'a o at'u garyahu malagizo garigokizishwa ni o ahumwi na o azee a kanisa ko Jerusalemu, ili magagwire.   <span class="verse" id="V5">5&#160;</span><a href="#FN5" class="notemark"><span class="popup">16:5 2:41</span></a>Kwa vizho go makanisa gachangizwa nguvu kahi za kuluhiro na wo murongo wao uchangezeka kila siku.   </div><div class='s'>P'aulo anambolerwa ni mut'u wa Mak'edonia kahi za maono </div> <div class='p'> <span class="verse" id="V6">6&#160;</span><a href="#FN6" class="notemark"><span class="popup">16:6 10:19</span></a>H'aya, P'aulo na o andziye makira na jimbo ra Furugia na jimbo ra Galatia, mana Roho Mweri waakahaza masihubiri ro neno kahi za jimbo ra Asia.   <span class="verse" id="V7">7&#160;</span>Ndoo vivii, hatha manafika hehi na Misia, makijeza kwenda Bith'inia ela iye Roho wa Jesu k'aaruhusire mende bule.   <span class="verse" id="V8">8&#160;</span>Kwa vizho makikira na Misia na makitharamuka bandari ya T'eroa.   <span class="verse" id="V9">9&#160;</span>Usiku uwo P'aulo akiona maono, akiona mwanamulume wa Mak'edonia aimire na anamubembeleza na kumwamba, “Vuka udze Mak'edonia ufwavize.”   <span class="verse" id="V10">10&#160;</span>Bai arihokala P'aulo adzaona maono gago, fwadziondzola-ondzola na mara mwenga hukiuka kwenda ko Mak'edonia, kwa kukala fwamanya kamare kukala Mulungu anafwiha hukaambire wo Uv̱oro Udzo kuko.   </div><div class='s'>Lidia anamugalukira Mulungu ko Filipi </div> <div class='p'> <span class="verse" id="V11">11&#160;</span>Kwa vizho fuchangira chomboni kula ho T'eroa na fukifururiza mwenga kwa mwenga muhaka kisiwa cha Samoth'irake, na siku ya hiriye fuchangira bandari ya Neapoli.   <span class="verse" id="V12">12&#160;</span>Furihouka Neapoli fwakwenda na magulu muhaka Filipi. Mudzi uu were ndo wa kwandza kahi za jimbo riro ra Mak'edonia. Mudzi uu were waakwa ni Arumi nao were ndo anji mumo. Bai fukikala kuko siku za kuthala.   <span class="verse" id="V13">13&#160;</span><a href="#FN7" class="notemark"><span class="popup">16:13 17:2</span></a>Na siku ya Sabato irihofika fwawombola wo mudzi na fuchenda hat'u muhoni, kumala haryahu hat'u ambaho Ayahudi ni kuthunganana makavoya. Bai hurihohapata fwakeresi na hukikwatya kunena wo Uv̱oro Udzo wa Mulungu na o anaache mariokala madzire haho mavoyoni.   <span class="verse" id="V14">14&#160;</span><a href="#FN8" class="notemark"><span class="popup">16:14 17:4</span></a>Kahi za ao mariokala haho kusirikiza, were ni mwanamuche mumwenga aifwaye Lidia wa kula mudzi uifwao Thiyatira. Lidia were ana biashara ya kuguza vithambaa zha zambarau, naye were ni mut'u amuvoyaye Mulungu. K'uzhona zho Bwana akimuvugula moyowe ili akubali garyahu garigokala gananenwa ni P'aulo.   <span class="verse" id="V15">15&#160;</span><a href="#FN9" class="notemark"><span class="popup">16:15 8:36</span></a>Badaye iye na nyumbaye marihokala madzabat'izwa, wahusitira akiamba, “Chamba munaona kukala mimi ninamwamini Bwana jeri, be zho zha mu kuku, hindeni mukakale kwangu.” Na lola be akihusitira zhomu sana hatha fukiona baha fwende fukakale ko kwakwe.   </div><div class='s'>P'aulo na Silasi manangizwa jela </div> <div class='p'> <span class="verse" id="V16">16&#160;</span><a href="#FN10" class="notemark"><span class="popup">16:16 19:24</span></a>Bai siku mwenga hurihokala hunenda haryahu hat'u ha kuvoya, fwathungana musichana mumwenga wa kitumwa ariyekala ana p'ep'o ariyemuhendya atabiri maut'u gandigoakalira at'u mbereni. Naye were anaangizira p'esa nyinji ao abomue.   <span class="verse" id="V17">17&#160;</span><a href="#FN11" class="notemark"><span class="popup">16:17 19:15; Luk 4:34, 41</span></a>Musichana yuyu wakala akimuthuwa-thuwa P'aulo na siswi angine na kupiga k'ululu na kuamba, “At'u alume aa be ni ahumiki a Mulungu ariye dzulu ya zhosi, nao manamwambiriza ninwi ngira ya kumwakola.”   <span class="verse" id="V18">18&#160;</span><a href="#FN12" class="notemark"><span class="popup">16:18 3:6</span></a>Na ut'u uu be ye musichana wauthuwa-thuwa siku nyinji zenye hatha P'aulo vikimusinya. Ndo siku mwenga P'aulo akimugalukira na akimwamba ye p'ep'o, “H'aya, kwa dzina ra Jesu Masihi mwambole kare be vivi!” Na haho henye ye p'ep'o akimwambola ye musichana.   </div><div class='p'> <span class="verse" id="V19">19&#160;</span>Bai aryahu abomue yuyahu musichana marihoona kukala cho maricho were madzakikuluhira kiangizire p'esa k'akiho kaheri, mamugwira P'aulo na Silasi na makiav̱urura muhaka kwa vilongozi a wo mudzi.   <span class="verse" id="V20">20&#160;</span><a href="#FN13" class="notemark"><span class="popup">16:20 17:6</span></a>Makiaika mbere za o abomu na makiamba, “At'u alume aa ni Ayahudi, na manareha fujo kahi za mudzi wehu,   <span class="verse" id="V21">21&#160;</span>kwa kufundisha maadha garigo k'avidimikika siswi Arumi kugagwira na kugathuwa.”   <span class="verse" id="V22">22&#160;</span><a href="#FN14" class="notemark"><span class="popup">16:22-23 2 Akor 11:25; 1 Ath'es 2:2</span></a>Bai ro kundi ra at'u rikidzangiza mo h'uwoh'uwoni, na makiaheha o ani P'aulo na Silasi na maneno. Aryahu abomu makitharura-tharura zo nguwo za ani P'aulo na makilagiza matandikwe.   <span class="verse" id="V23">23&#160;</span>Vikara marihogonya kutandikwa mahalwa na makitsufwa jela, na iye shikari wa mo jela akilagizwa kwamba ahakikishe k'amachimbirire.   <span class="verse" id="V24">24&#160;</span>K'uzhona zho ye shikari jela arihombirwa gaga, waahala o ani P'aulo na akiangiza kahi za chumba cha ndani mumo jela, na akihala go magulu gao akigafunga gogoni.   <span class="verse" id="V25">25&#160;</span>Bai urihofika usiku ukulu, P'aulo na Silasi makala manavoya na kumuimbira maira Mulungu, na aryahu afungwa angine makikala madzahega masikiro kuasirikiza.   <span class="verse" id="V26">26&#160;</span>K'uzhona zho haho henye yo ts'i ikithethema ut'u wa kwangalaza, hatha wo musinji wa iyo jela ukithukuka. Haho henye kimoho moho, yo miryango yosi ikisunduka ngh'aa na kila mut'u yo minyororo ikimuvuguka.   <span class="verse" id="V27">27&#160;</span><a href="#FN15" class="notemark"><span class="popup">16:27 12:18-19</span></a>Bai ye shikari jela akivumbuluka, k'uzhona zho kuyona yo miryango i wazi, akihala wo mushuwe na akikala anamala kudzalaga, mana waona nikwenda o afungwa madzachimbira.   <span class="verse" id="V28">28&#160;</span>Ela P'aulo arihoona vizho wapiga k'ululu akiamba, “Hatha bule, sidzalage! Hosini huchere mumu!”   </div><div class='p'> <span class="verse" id="V29">29&#160;</span>Ndo ye shikari jela akilagiza kurefwe mataa. Garihokudza, akingira malo mo ndani ya jela na akidzigwaga mbere za P'aulo na Silasi kuno be anavinwa ni mwiri jeri-jeri.   <span class="verse" id="V30">30&#160;</span><a href="#FN16" class="notemark"><span class="popup">16:30-31 2:37; 11:14; Joh 6:28-29</span></a>Bai akiahala akiamboza ko ndze, na akiauza akiamba, “Nihendedze athumia mino, hatha niokoke?”   <span class="verse" id="V31">31&#160;</span>Makimudzigidzya makimwamba, “Mukuluhire Bwana Jesu, nawe undaokolwa uwe hamwenga na nyumbayo.”   <span class="verse" id="V32">32&#160;</span>Gonya makimwambiriza Uv̱oro Udzo wa Mulungu, iye na osini mariokala mo nyumbani.   <span class="verse" id="V33">33&#160;</span><a href="#FN17" class="notemark"><span class="popup">16:33 16:15</span></a>Bai ye shikari jela akiamboza na uwo usiku na akiagesa go maranga gao na k'avitoere akibat'izwa iye hamwenga na o adamue osi.   <span class="verse" id="V34">34&#160;</span>Gonya ye shikari achenda nao nyumbani kwakwe na achendaambozera chakurya, nao mudzi muzima makikala mana raha, kwa kukala vikara were manamukuluhira Mulungu.   </div><div class='p'> <span class="verse" id="V35">35&#160;</span>Bai kurihocha aryahu abomu a Kirumi mahuma maofisaa ga kwao gende ko jela makamwambe ye shikari wa jela vivi, “Avugule ao at'u mende.”   <span class="verse" id="V36">36&#160;</span>Ndo ye shikari wa jela akimwamba P'aulo, “O abomu madzaamba kukala uwe na Silasi muvugulwe mwende. H'aya bai mbolani mwende na dheri.”   <span class="verse" id="V37">37&#160;</span><a href="#FN18" class="notemark"><span class="popup">16:37 22:25-29; 23:27</span></a>Ela P'aulo akiambira o maofisaa akiamba, “Mahupiga mbere za at'u hasiho hatha kunenwa yo k'esi idzaho siswi hu at'u a Kirumi. Mahuhala na makihusindikira jela, vino ati manamala kufwamboza kisiri-siri. Hatha bule, ni madze enye madze mafwamboze ndze.”   </div><div class='p'> <span class="verse" id="V38">38&#160;</span>K'uzhona zho o maofisaa machenda na machendaambira o abomu gago garigokala gadzanenwa ni P'aulo. Marihosikira kukala ao ani P'aulo ni at'u a Kirumi, makihondoka.   <span class="verse" id="V39">39&#160;</span>Bai makidza na makidzaavoya musamaha ndo makiamboza mo jela na makiambira mawombole wo mudzi.   <span class="verse" id="V40">40&#160;</span><a href="#FN19" class="notemark"><span class="popup">16:40 11:23</span></a>K'uzhona zho P'aulo na Silasi marihombola mo jela, makwenda muhaka nyumbani kwa Lidia, na kuko makithunganana na o ndugu na makiap'a moyo gonya thio makiuka.   </div><ul class='tnav'>
<li><a href='index.htm'>Mahendo</a></li>
<li><a href='ACT15.htm'>&lt;</a></li>
<li><a href='ACT.htm'>16</a></li>
<li><a href='ACT17.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark"></span><a class="notebackref" href="#V1">16:1</a>
<span class="fr">16:1 </span><span class="ft">14:6; T'imoth'i: Arum 16:21; 1 Akor 4:17; Afil 2:19; 2 T'imo 1:5</span></p>
<p class="x" id="FN2"><span class="notemark"></span><a class="notebackref" href="#V2">16:2</a>
<span class="xo">16:2 </span><span class="xt">6:3; Afil 2:20, 22</span></p>
<p class="x" id="FN3"><span class="notemark"></span><a class="notebackref" href="#V3">16:3</a>
<span class="xo">16:3 </span><span class="xt">Agal 2:3-5; 1 Akor 9:20</span></p>
<p class="x" id="FN4"><span class="notemark"></span><a class="notebackref" href="#V4">16:4</a>
<span class="xo">16:4 </span><span class="xt">15:22-29</span></p>
<p class="x" id="FN5"><span class="notemark"></span><a class="notebackref" href="#V5">16:5</a>
<span class="xo">16:5 </span><span class="xt">2:41</span></p>
<p class="x" id="FN6"><span class="notemark"></span><a class="notebackref" href="#V6">16:6</a>
<span class="xo">16:6 </span><span class="xt">10:19</span></p>
<p class="x" id="FN7"><span class="notemark"></span><a class="notebackref" href="#V13">16:13</a>
<span class="xo">16:13 </span><span class="xt">17:2</span></p>
<p class="x" id="FN8"><span class="notemark"></span><a class="notebackref" href="#V14">16:14</a>
<span class="xo">16:14 </span><span class="xt">17:4</span></p>
<p class="x" id="FN9"><span class="notemark"></span><a class="notebackref" href="#V15">16:15</a>
<span class="xo">16:15 </span><span class="xt">8:36</span></p>
<p class="x" id="FN10"><span class="notemark"></span><a class="notebackref" href="#V16">16:16</a>
<span class="xo">16:16 </span><span class="xt">19:24</span></p>
<p class="x" id="FN11"><span class="notemark"></span><a class="notebackref" href="#V17">16:17</a>
<span class="xo">16:17 </span><span class="xt">19:15; Luk 4:34, 41</span></p>
<p class="x" id="FN12"><span class="notemark"></span><a class="notebackref" href="#V18">16:18</a>
<span class="xo">16:18 </span><span class="xt">3:6</span></p>
<p class="x" id="FN13"><span class="notemark"></span><a class="notebackref" href="#V20">16:20</a>
<span class="xo">16:20 </span><span class="xt">17:6</span></p>
<p class="x" id="FN14"><span class="notemark"></span><a class="notebackref" href="#V22">16:22</a>
<span class="xo">16:22-23 </span><span class="xt">2 Akor 11:25; 1 Ath'es 2:2</span></p>
<p class="x" id="FN15"><span class="notemark"></span><a class="notebackref" href="#V27">16:27</a>
<span class="xo">16:27 </span><span class="xt">12:18-19</span></p>
<p class="x" id="FN16"><span class="notemark"></span><a class="notebackref" href="#V30">16:30</a>
<span class="xo">16:30-31 </span><span class="xt">2:37; 11:14; Joh 6:28-29</span></p>
<p class="x" id="FN17"><span class="notemark"></span><a class="notebackref" href="#V33">16:33</a>
<span class="xo">16:33 </span><span class="xt">16:15</span></p>
<p class="x" id="FN18"><span class="notemark"></span><a class="notebackref" href="#V37">16:37</a>
<span class="xo">16:37 </span><span class="xt">22:25-29; 23:27</span></p>
<p class="x" id="FN19"><span class="notemark"></span><a class="notebackref" href="#V40">16:40</a>
<span class="xo">16:40 </span><span class="xt">11:23</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

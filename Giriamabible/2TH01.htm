<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 2 Ath'esalonike 1</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 Ath'esalonike</a></li>
<li><a href='1TH05.htm'>&lt;</a></li>
<li><a href='2TH.htm'>1</a></li>
<li><a href='2TH02.htm'>&gt;</a></li>
</ul>
<div class="main">
 <div class='mt2'>Baruwa ya hiri ya P'aulo kwa  </div><div class='mt'>ATH'ESALONIKE  </div><div class='is'>Uthongodhyeri  </div><div class='ip'>Baruwa ii yandhikwa ni muhumwi mumwenga wa Jesu aifwaye P'aulo. P'aulo were ni mut'u wa T'ariso na wakala akiritesa sana kanisa, ela siku mwenga akidzambolerwa ni Jesu na akimukuluhira.  </div><div class='ip'>P'aulo anaandza baruwaye kwa kumushukuru Mulungu kwa kukala ao Ath'esalonike manaenderera kuhendzana na kumukuluhira Jesu t'ot'ot'o (1:3).  </div><div class='is'>Lengo ra baruwa ii  </div><div class='ip'>At'u a kanisa ra Th'esalonike were manapata thabu sana. Vikara P'aulo kahi za baruwa ii anaangiza moyo kwa kuambira kukala majezo garyahu mapatago ni ngira mwenga yaho ya kujezwa kwa kuluhiro rao, na si kwamba Mulungu anaadhibu (1:4-5).  </div><div class='ip'>Bai kuko Th'esalonike, kwereko mut'u mumwenga ariyekala anaamba wapata baruwa kula kwa P'aulo iambayo kukala Bwana Jesu wauya kare haha dhuniani (2:2). P'aulo arihosikira vizho akiambira makale matso masikengwe ni mut'u yoyosi. Kidza akiambira kukala Bwana k'andauya muhaka yuyahu Mubandi wa Sheria aonekane (2:3).  </div><div class='ip'>P'aulo pia anaambira Ath'esalonike masikale akaha, hat'uhe mahende kazi kwa bidhii. Kidza anaambira kukala madzichunge na andugu mario k'amandagasikira gago adzigogandhika mumo baruwani.  </div><div class='iot'>Maut'u garigo mumu  </div><div class='io'>Uvoro 1:1-2  </div><div class='io'>P'aulo anaangiza moyo Ath'esalonike 1:3-12  </div><div class='io'>Maut'u gandigohendeka kabila kuuya kwa Bwana Jesu 2:1-12  </div><div class='io'>Fungani nguwo ziume 2:13-17  </div><div class='io'>P'aulo anaambira Ath'esalonike mamuvoyere 3:1-5  </div><div class='io'>Ukaha k'aufwaha 3:6-15  </div><div class='io'>Maut'u ga mwisho-mwisho 3:16-18   
</div><div class='chapterlabel' id="V0"> 1</div><div class='s'>Uvoro </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">1:1 1 Ath'es 1:1</span></a>Mimi P'aulo ninandhika baruwa ii hamwenga na Silivano,<a href="#FN2" class="notemark">*<span class="popup">1:1 Silivano na Silasi ni ye mut'u mumwenga.</span></a> na T'imoth'i. Baruwa ii, ninamwandhikira ninwi at'u a kanisa ra Th'esalonike, murio mu a Mulungu Babiyehu na Bwana Jesu Masihi.   </div><div class='p'> <span class="verse" id="V2">2&#160;</span>Bai nema na dheri kula kwa Mulungu Baba na Bwana Jesu Masihi, navikale kwenu.   </div><div class='s'>P'aulo anaangiza moyo Ath'esalonike </div> <div class='p'> <span class="verse" id="V3">3&#160;</span><a href="#FN3" class="notemark"><span class="popup">1:3 2:13; 1 Ath'es 1:2-3</span></a>Ndugu zangu, at'u siswi k'afuna budhi kumushukuru Mulungu wakathi wosi kwa ut'u wenu. Na vizho ndo viv̱iryazho, mana kuluhiro renu, na kuhendzana kwenu vinakaza kwangezeka.   <span class="verse" id="V4">4&#160;</span><a href="#FN4" class="notemark"><span class="popup">1:4 1 Ath'es 2:19-20; 3:3, 7</span></a>Kwa vizho ninwi ndinwi murio funadzionyera wakathi fusumuriraho na gago makanisa mangine ga Mulungu. Funadzionyera viryahu murizho munaenderera kumukuluhira Mulungu, hatha idzaho munakirira mateso na maut'u manji makomu-makomu.   <span class="verse" id="V5">5&#160;</span><a href="#FN5" class="notemark"><span class="popup">1:5 Afil 1:28</span></a>Maut'u gaga gananyesa kukala Mulungu anahukumu kwa ngira ya hachi. Na kwa ut'u uwo bai ninwi munafwaha kwangira kahi za uthawali wa Mulungu uriwo ndo umuhendyao munateswa.   <span class="verse" id="V6">6&#160;</span><a href="#FN6" class="notemark"><span class="popup">1:6 Arum 12:19; Ugun 18:6</span></a>Mulungu ni wa hachi, kwa vizho aryahu mario manamutesa ninwi, ao nao andaariha mateso.   <span class="verse" id="V7">7&#160;</span><a href="#FN7" class="notemark"><span class="popup">1:7 Math' 25:31; 1 Ath'es 5:1-2</span></a>Ninwi murio vivi munateswa, Mulungu andamuhula uwo muzigo uwo, na siswi naswi andafuhendera vizho. Gaga gandahendeka wakathi Bwana Jesu andihombola kula mulunguni. Naye andakudza na malaikae a nguvu hamwenga na moho.   <span class="verse" id="V8">8&#160;</span><a href="#FN8" class="notemark"><span class="popup">1:8 Isa 66:15; Arum 2:8; 1 P'et 4:17</span></a>Bai haho akidza andaangiza akili aryahu at'u masiomumanya Mulungu na mario k'amaukubali uryahu Uv̱oro Udzo wa Bwana wehu Jesu.   <span class="verse" id="V9">9&#160;</span>Mandahukumiwa kwa kunongwa kare na kare. Mandathengwa kure na Bwana na kure na zo nguvuze za nguma.   <span class="verse" id="V10">10&#160;</span>Maut'u gaga gandahendeka wakathi Bwana wehu Jesu andihokudzahokera nguma kula kwa at'ue aeri, na osi mariomukuluhira mandafwahirwa. Nanwi bai mundakala kahi za kundi riri mana mwaukuluhira uwo ushahidhi furiwomwambiriza dzuluze.   </div><div class='p'> <span class="verse" id="V11">11&#160;</span><a href="#FN9" class="notemark"><span class="popup">1:11 1 Ath'es 1:2-3; 5:24</span></a>Kwa ut'u uwo, kila wakathi funamuvoyera ili Mulungu amuthale kukala mudzaishi gago maisha arigomulagiza muishi. Pia funamuvoyera Mulungu amup'e nguvu ili mwadime kuthimiza kila kazi mbidzo mumalayo kuhenda kwa ut'u wa kuko kukuluhira kwenu.   <span class="verse" id="V12">12&#160;</span>Hunamuvoyera gago, ili mudime kumup'a nguma ye Bwana wehu Jesu Masihi, na ninwi nanwi mugerwe nguma kahi za iye. Vizho zhosi navikale kukirira na nema ya Mulungu wehu na Bwana Jesu Masihi.<a href="#FN10" class="notemark">†<span class="popup">1:12 Maoro mangine ganaamba, ‘Vizho zhosi navikale kukirira na nema ya Mulungu wehu, Bwana Jesu Masihi.’</span></a>   </div><ul class='tnav'>
<li><a href='index.htm'>2 Ath'esalonike</a></li>
<li><a href='1TH05.htm'>&lt;</a></li>
<li><a href='2TH.htm'>1</a></li>
<li><a href='2TH02.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">1:1</a>
<span class="xo">1:1 </span><span class="xt">1 Ath'es 1:1</span></p>
<p class="f" id="FN2"><span class="notemark">*</span><a class="notebackref" href="#V1">1:1</a>
<span class="fr">1:1 </span><span class="ft">Silivano na Silasi ni ye mut'u mumwenga.</span></p>
<p class="x" id="FN3"><span class="notemark"></span><a class="notebackref" href="#V3">1:3</a>
<span class="xo">1:3 </span><span class="xt">2:13; 1 Ath'es 1:2-3</span></p>
<p class="x" id="FN4"><span class="notemark"></span><a class="notebackref" href="#V4">1:4</a>
<span class="xo">1:4 </span><span class="xt">1 Ath'es 2:19-20; 3:3, 7</span></p>
<p class="x" id="FN5"><span class="notemark"></span><a class="notebackref" href="#V5">1:5</a>
<span class="xo">1:5 </span><span class="xt">Afil 1:28</span></p>
<p class="x" id="FN6"><span class="notemark"></span><a class="notebackref" href="#V6">1:6</a>
<span class="xo">1:6 </span><span class="xt">Arum 12:19; Ugun 18:6</span></p>
<p class="x" id="FN7"><span class="notemark"></span><a class="notebackref" href="#V7">1:7</a>
<span class="xo">1:7 </span><span class="xt">Math' 25:31; 1 Ath'es 5:1-2</span></p>
<p class="x" id="FN8"><span class="notemark"></span><a class="notebackref" href="#V8">1:8</a>
<span class="xo">1:8 </span><span class="xt">Isa 66:15; Arum 2:8; 1 P'et 4:17</span></p>
<p class="x" id="FN9"><span class="notemark"></span><a class="notebackref" href="#V11">1:11</a>
<span class="xo">1:11 </span><span class="xt">1 Ath'es 1:2-3; 5:24</span></p>
<p class="f" id="FN10"><span class="notemark">†</span><a class="notebackref" href="#V12">1:12</a>
<span class="fr">1:12 </span><span class="ft">Maoro mangine ganaamba, ‘Vizho zhosi navikale kukirira na nema ya Mulungu wehu, Bwana Jesu Masihi.’</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

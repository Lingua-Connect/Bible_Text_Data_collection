<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Mahendo 2</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Mahendo</a></li>
<li><a href='ACT01.htm'>&lt;</a></li>
<li><a href='ACT.htm'>2</a></li>
<li><a href='ACT03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>Kudza kwa Roho Mweri </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">2:1 Alaw 23:15-21; Kumbu 16:9-11</span></a>Bai irihofika siku ya sherehe ya Pentekote, o anafundzi osi mere makundzumanyika hamwenga.   <span class="verse" id="V2">2&#160;</span>Na lola haho henye kuchambola londzo kula mulunguni dza here luv̱utho lwa kikukuzi na lukidzadzala yo nyumba yosi marimokala makeresi.   <span class="verse" id="V3">3&#160;</span><a href="#FN2" class="notemark"><span class="popup">2:3-4 Luk 3:16</span></a>Nao makihenda kuona vit'u vidzizhohalana na ndhimi za moho, nazho zhagazhikana na kila mut'u akithulamwa ni lumwenga.   <span class="verse" id="V4">4&#160;</span><a href="#FN3" class="notemark"><span class="popup">2:4 Kudzazwa Roho Mweri: 4:31; 6:3, 5; 7:55; 8:17; 10:44; 11:15, 24; 13:9; 15:8; 19:2, 6; Makinena here Roho arizhoadimira kunena: 4:31; 10:45-46; 19:6; 1 Akor 12:10; 14:2-12</span></a>Nao osi makidzazwa Roho Mweri na makikwatya kunena luga nyingine zenye here ye Roho arizhoadimira kunena.   </div><div class='p'> <span class="verse" id="V5">5&#160;</span>Vikara mumo Jerusalemu mwere munaishi Ayahudi mario were manamwogoha Mulungu, na Ayahudi aa mere madzambola kahi za kila ts'i haha dhuniani.   <span class="verse" id="V6">6&#160;</span>K'uzhona bai marihosikira lo londzo lulu, hakundzumanyika kundi bomu ra at'u. Nao were madzamaka jeri-jeri, kwani kila mut'u wasikira yo lugaye yenye inanenwa ni ao mariokala madzadzazwa Roho Mweri.   <span class="verse" id="V7">7&#160;</span><a href="#FN4" class="notemark"><span class="popup">2:7 1:11</span></a>Bai kahi za ko kungalala na kumaka kwao, makiamba, “Ano osini manenao samba ni Agalilaya,   <span class="verse" id="V8">8&#160;</span>viandzadze kaheri kila mumwenga wehu anaasikira mananena zo luga zehu zenye?   <span class="verse" id="V9">9&#160;</span>Mana angine ehu haha ni, Aparithi, Amedi, na Aelamiti. Angine o ni at'u makalao Mesopotamia, Judea, na Kapadokia, P'onito na Asia.   <span class="verse" id="V10">10&#160;</span>H'aya, angine mala Furugia na P'amufulia, Misiri na k'anda za Libia hehi na K'irene na ajeni akumbola Rumi.   <span class="verse" id="V11">11&#160;</span>Na angine kaheri ni Ak'irete na Arabu. Na kahi zehu hosi, angine ni Ayahudi na angine si Ayahudi bule, ela mangira dini ya Kiyahudi. Ela ut'u wa kwangalaza nikukala, hosini funaasikira mananena na kufwambira dzulu za maut'u mabomu garigohendwa ni Mulungu!”   <span class="verse" id="V12">12&#160;</span><a href="#FN5" class="notemark"><span class="popup">2:12 1 Akor 14:23</span></a>K'uzhona zho mamaka na machangalala kidza makiuzana-uzana makiamba, “Ut'u uno be manaye ni noni?”   </div><div class='p'> <span class="verse" id="V13">13&#160;</span>Angine o makiatsea makiamba, “H'aa, at'u aa madzarea thu.”   </div><div class='s'>P'et'ero ananena na o at'u </div> <div class='p'> <span class="verse" id="V14">14&#160;</span>Ndo P'et'ero akiungarara hamwenga na aryahu ahumwi kumi na mumwenga na akinena na o at'u kwa sauthi bomu akiamba, “H'enwi Ayahudi andzangu na ninwi nyosini murio munatoa Jerusalemu, nisirikizani hedu nimung'azize ut'u uu.   <span class="verse" id="V15">15&#160;</span>Kwani at'u aa si kwamba madzarea dza here muonazho, kwandza vivi hatha ni saa t'ahu zenye za madzach'a!   <span class="verse" id="V16">16&#160;</span>Ela vivi muonazho be ni viryahu virizhonenwa ni nabii Joeli ho kapindi, kukala   </div><div class='q'> <span class="verse" id="V17">17&#160;</span><a href="#FN6" class="notemark"><span class="popup">2:17-21 Joe 2:28-32</span></a>‘Mulungu yunaamba kukala kahi za siku za mwisho  </div><div class='q2'>nindaadzaza at'u osi Roho wangu.  </div><div class='q'>Ana enu a kilume na a kiche mandamboza unabii.  </div><div class='q2'>Athana enu mandanyeswa maono,  </div><div class='q2'>na athumia enu a kilume mandaloha ndoso za kimulungu.   </div><div class='q'> <span class="verse" id="V18">18&#160;</span>Siku zizo nindaadzaza Roho wangu ahumiki angu a kilume na a kiche,  </div><div class='q2'>nao mandamboza unabii.   </div><div class='q'> <span class="verse" id="V19">19&#160;</span>Nindahenda maut'u ga kwangalaza kuku dzulu mulunguni na ko ts'i,  </div><div class='q2'>kundakala na milatso, na moho, na maingu ga mosi.   </div><div class='q'> <span class="verse" id="V20">20&#160;</span>Dzuwa rindagwirwa rikale kiza  </div><div class='q2'>na mwezi nawo undagwirwa ukale muthune here milatso.  </div><div class='q'>Vivi vindakala kabila yo siku bomu ya nguma kufika,  </div><div class='q2'>na yo siku iyo ni ya Bwana.   </div><div class='q'> <span class="verse" id="V21">21&#160;</span><a href="#FN7" class="notemark"><span class="popup">2:21 22:16; Arum 10:13</span></a>Kila mut'u andiyemuririra Bwana Mulungu andaokoka.’ ”   </div><div class='p'> <span class="verse" id="V22">22&#160;</span><a href="#FN8" class="notemark"><span class="popup">2:22 Luk 24:19; Joh 3:2; Mahe 2:43; 4:30; 5:12-16; 6:8; 14:3; 15:12; 19:11-12; Arum 15:19; Aebu 2:4</span></a>Bai P'et'ero akienderera kunena akiamba, “H'enwi Aiziraeli, sirikizani hedu! Ye Jesu wa Nazareth'i be were ni mut'u ariyenyeswa lwazu kwenu kukala watsagulwa ni ye Mulungu mwenye, kukirira na miujiza, na maut'u ga kwangalaza-ngalaza, na miv̱ano ambayo Mulungu waihenda kahi zenu kukirira kwakwe here ninwi enye mumanyazho.   <span class="verse" id="V23">23&#160;</span><a href="#FN9" class="notemark"><span class="popup">2:23 3:15; 4:28; 7:52; Luk 23:33; 1 Ath'es 2:15</span></a>Bai mut'u yuyu walazhwa mikononi mwenu nanwi kwa kuvizwa ni at'u mario ni ai mukimuhala mukimwalaga kwa kumusulubisha kahi za musalaba. Mulungu were anavimanya kare vizho na kidza were wapanga vikale namuna iyo.   <span class="verse" id="V24">24&#160;</span><a href="#FN10" class="notemark"><span class="popup">2:24 3:15; Luk 24:5</span></a>Bai Mulungu akimufufula, akimuvugula kula kwa utsungu wa kifwa, mana were k'azhadimikika bule cho kifwa kienderere kumuhendya mufungwa.   <span class="verse" id="V25">25&#160;</span><a href="#FN11" class="notemark"><span class="popup">2:25-28 Zabu 16:8-11</span></a>Kwani Daudi waamba vivi dzuluze,  </div><div class='q'>‘Ninamanya Bwana Mulungu a hehi nami  </div><div class='q2'>na ananirinda wakathi wosi,  </div><div class='q'>wakathi wa thabu  </div><div class='q2'>iye nguvuze nikunihendya nikakala salama.   </div><div class='q'> <span class="verse" id="V26">26&#160;</span>Kwa vizho bai moyo wangu unaererwa  </div><div class='q2'>na nindapiga njerejere,  </div><div class='q'>kidza idzaho ndafwa,  </div><div class='q2'>ela nina th'amaa,   </div><div class='q'> <span class="verse" id="V27">27&#160;</span><a href="#FN12" class="notemark"><span class="popup">2:27 13:35</span></a>mana uwe Bwana k'undaniricha nikale kuzimu,  </div><div class='q2'>hedu hatha kumuricha muhumikio mueri aole.   </div><div class='q'> <span class="verse" id="V28">28&#160;</span>Uwe wanimanyisa ngira za uzima,  </div><div class='q2'>nami ninatsamirwa ni uwe kukala hehi nami.’ ”   </div><div class='p'> <span class="verse" id="V29">29&#160;</span><a href="#FN13" class="notemark"><span class="popup">2:29 1 Athaw 2:10; Mahe 13:36</span></a>P'et'ero akienderera kunena akiamba, “Ndugu zangu, ngojani nimwambire hasiho woga dzulu za mukare wehu Daudi, kwamba iye wafwa na akizikwa, na mbiraye i haha hehu hatha haha ninenaho.   <span class="verse" id="V30">30&#160;</span><a href="#FN14" class="notemark"><span class="popup">2:30 2 Samw 7:12-13, 16; Zabu 132:11</span></a>Ela hamwenga na vizho iye, were ni nabii naye wamanya kamare kukala Mulungu walaha kukala andaika mumwenga kahi za at'u a lukololwe kahi za kihi cha uthawali dza here iye Daudi arizhokala.   <span class="verse" id="V31">31&#160;</span><a href="#FN15" class="notemark"><span class="popup">2:31 Zabu 16:10</span></a>Naye Daudi kwa kukala were anamanya zho vingazhokala mbereni, akinena kare dzulu za kufufuka kwa ye Masihi, kukala iye k'arichirwe akale ko kuzimu, hedu hatha mwiriwe wenye kuola!   <span class="verse" id="V32">32&#160;</span><a href="#FN16" class="notemark"><span class="popup">2:32 1:8</span></a>Bai Mulungu wamufufula yuyu Jesu na hosini bai fu mashahidhi a ut'u uu.   <span class="verse" id="V33">33&#160;</span><a href="#FN17" class="notemark"><span class="popup">2:33 Akiikwa luhande lwa mukono wa kurya: 2:34; 3:13; 5:30-34; 7:55-56; Mar 16:19; Luk 20:42; 22:69; Arum 8:34; Aefe 1:20; Akol 3:1; Aebu 8:1; 1 P'et 3:22; Kipawa cha Roho Mweri: 1:4; Joh 14:16-17; 15:26</span></a>Naye wanulwa dzulu na akiikwa luhande lwa nguvu, mukono wa kurya wa Mulungu, na akihokera kula kwa ye Baba iye Roho Mweri ariyelagwa kukala andakudza, naye Jesu adzahup'a ut'u uu muwonao na kuusikira.   <span class="verse" id="V34">34&#160;</span><a href="#FN18" class="notemark"><span class="popup">2:34-35 Zabu 110:1; Luk 20:42-43; Aebu 1:13</span></a>Kwani ye Daudi mwenye k'endere dzulu mulunguni dza here viryahu arizhokwenda Jesu, ela ko waamba,  </div><div class='q'>‘Bwana Mulungu wamwamba Bwana wangu,  </div><div class='q'>“Keresi mukono wangu wa kurya,   </div><div class='q2'> <span class="verse" id="V35">35&#160;</span>muhaka mahadhuio niathambaraze kamare  </div><div class='q2'>ts'ini za magulugo.” ’   </div><div class='p'> <span class="verse" id="V36">36&#160;</span><a href="#FN19" class="notemark"><span class="popup">2:36 3:15</span></a>“Kwa vizho bai, Aiziraeli osi ni mamanye kamare kukala yuyu Jesu muriyemusulubisha, be Mulungu wamuhendya akale Bwana kidza akale Masihi!”   <span class="verse" id="V37">37&#160;</span><a href="#FN20" class="notemark"><span class="popup">2:37 16:30; Luk 3:10, 12, 14</span></a>Na lola o at'u marihosikira maneno gaga masikira kusha zhomu mo mioyoni mwao hatha makimwambira P'et'ero na ahumwi andziye “Vikara ndugu zehu, fuhendedze be vinoo?”   <span class="verse" id="V38">38&#160;</span><a href="#FN21" class="notemark"><span class="popup">2:38 3:19; Luk 3:3</span></a>P'et'ero akiadzigidzya akiamba, “Kila mumwenga wenu ni athubu na abat'izwe kahi za dzina ra Jesu Masihi, ili Mulungu amusamehe dambi zenu. Nanwi mundahokera kigerwa cha Roho Mweri.   <span class="verse" id="V39">39&#160;</span><a href="#FN22" class="notemark"><span class="popup">2:39 Isa 57:18-19; Aefe 2:17</span></a>Mana yo ahadi ii, ni yenu na ahoho enu na at'u osi mario kure na at'u osini mario ye Bwana Mulungu wehu andaaiha.”   </div><div class='p'> <span class="verse" id="V40">40&#160;</span>P'et'ero waenderera kuhubiri kwa maneno mangine manji na akiaonya zhomu zhenye akiamba, “Dzimanyirireni na kizhazi kiki cha mahendo mai.”   <span class="verse" id="V41">41&#160;</span><a href="#FN23" class="notemark"><span class="popup">2:41 2:47; 4:4; 5:14; 6:1, 7; 8:4; 11:21, 24; 12:24; 13:49; 16:5; 19:20; 21:20; 2 Ath'es 3:1</span></a>Bai siku iyo o at'u mariogwira maneno ga P'et'ero na kubat'izwa were manafika alifu t'ahu, nao makikala madzangeza murongo wa aryahu at'u mariomukuluhira Jesu.   <span class="verse" id="V42">42&#160;</span>Nao at'u ao makala na chadi kahi za kuthuwa go mafundisho ga o ahumwi, na makishirikiana kahi za maut'u manji na makirya mikahe<a href="#FN24" class="notemark">*<span class="popup">2:42 Kurya mikahe: Were ni muv̱ano wa kuakumbukiza kifwa cha Jesu na viryahu marizhohumira chakurya cha dzulo na Jesu kabila kufwakwe.</span></a> hamwenga, na kumuvoya Mulungu hamwenga.   </div><div class='s'>Mitoere ya o at'u a Mulungu wakathi uwo </div> <div class='p'> <span class="verse" id="V43">43&#160;</span>Na lola miujiza na maut'u ga kwangalaza were ganahendwa ni o ahumwi, ut'u uriwoahenda at'u osi magoshezhwe.   <span class="verse" id="V44">44&#160;</span><a href="#FN25" class="notemark"><span class="popup">2:44-45 4:32-35</span></a>Bai osi mariokuluhira mere makikala hamwenga na kidza were manashirikiana na vit'u zhao zhosi.   <span class="verse" id="V45">45&#160;</span>At'u ao makala makiguza minda yao na vit'u zhao na kugazhizhana zo p'esa marizopata here kila mut'u arizhokala anatsoweka.   <span class="verse" id="V46">46&#160;</span><a href="#FN26" class="notemark"><span class="popup">2:46 Luk 24:53</span></a>Nao kila siku at'u aa maenderera kuthunganana hamwenga kahi za wo muhala wa ro Hekalu. Zhakurya zhao were manavirya hamwenga ko madzumbani, nao were manarya na raha na mioyo myaruhe.   <span class="verse" id="V47">47&#160;</span><a href="#FN27" class="notemark"><span class="popup">2:47 2:41</span></a>At'u ao makala makimulika Mulungu na kuafwahiza at'u osi. K'uzhona zho Bwana akienderera kurongeza ro kundi kila siku kukirira kwa ao mariokala manaokoka.   </div><ul class='tnav'>
<li><a href='index.htm'>Mahendo</a></li>
<li><a href='ACT01.htm'>&lt;</a></li>
<li><a href='ACT.htm'>2</a></li>
<li><a href='ACT03.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">2:1</a>
<span class="xo">2:1 </span><span class="xt">Alaw 23:15-21; Kumbu 16:9-11</span></p>
<p class="x" id="FN2"><span class="notemark"></span><a class="notebackref" href="#V3">2:3</a>
<span class="xo">2:3-4 </span><span class="xt">Luk 3:16</span></p>
<p class="f" id="FN3"><span class="notemark"></span><a class="notebackref" href="#V4">2:4</a>
<span class="fr">2:4 </span><span class="ft">Kudzazwa Roho Mweri: 4:31; 6:3, 5; 7:55; 8:17; 10:44; 11:15, 24; 13:9; 15:8; 19:2, 6; Makinena here Roho arizhoadimira kunena: 4:31; 10:45-46; 19:6; 1 Akor 12:10; 14:2-12</span></p>
<p class="x" id="FN4"><span class="notemark"></span><a class="notebackref" href="#V7">2:7</a>
<span class="xo">2:7 </span><span class="xt">1:11</span></p>
<p class="x" id="FN5"><span class="notemark"></span><a class="notebackref" href="#V12">2:12</a>
<span class="xo">2:12 </span><span class="xt">1 Akor 14:23</span></p>
<p class="x" id="FN6"><span class="notemark"></span><a class="notebackref" href="#V17">2:17</a>
<span class="xo">2:17-21 </span><span class="xt">Joe 2:28-32</span></p>
<p class="x" id="FN7"><span class="notemark"></span><a class="notebackref" href="#V21">2:21</a>
<span class="xo">2:21 </span><span class="xt">22:16; Arum 10:13</span></p>
<p class="x" id="FN8"><span class="notemark"></span><a class="notebackref" href="#V22">2:22</a>
<span class="xo">2:22 </span><span class="xt">Luk 24:19; Joh 3:2; Mahe 2:43; 4:30; 5:12-16; 6:8; 14:3; 15:12; 19:11-12; Arum 15:19; Aebu 2:4</span></p>
<p class="x" id="FN9"><span class="notemark"></span><a class="notebackref" href="#V23">2:23</a>
<span class="xo">2:23 </span><span class="xt">3:15; 4:28; 7:52; Luk 23:33; 1 Ath'es 2:15</span></p>
<p class="x" id="FN10"><span class="notemark"></span><a class="notebackref" href="#V24">2:24</a>
<span class="xo">2:24 </span><span class="xt">3:15; Luk 24:5</span></p>
<p class="x" id="FN11"><span class="notemark"></span><a class="notebackref" href="#V25">2:25</a>
<span class="xo">2:25-28 </span><span class="xt">Zabu 16:8-11</span></p>
<p class="x" id="FN12"><span class="notemark"></span><a class="notebackref" href="#V27">2:27</a>
<span class="xo">2:27 </span><span class="xt">13:35</span></p>
<p class="x" id="FN13"><span class="notemark"></span><a class="notebackref" href="#V29">2:29</a>
<span class="xo">2:29 </span><span class="xt">1 Athaw 2:10; Mahe 13:36</span></p>
<p class="x" id="FN14"><span class="notemark"></span><a class="notebackref" href="#V30">2:30</a>
<span class="xo">2:30 </span><span class="xt">2 Samw 7:12-13, 16; Zabu 132:11</span></p>
<p class="x" id="FN15"><span class="notemark"></span><a class="notebackref" href="#V31">2:31</a>
<span class="xo">2:31 </span><span class="xt">Zabu 16:10</span></p>
<p class="x" id="FN16"><span class="notemark"></span><a class="notebackref" href="#V32">2:32</a>
<span class="xo">2:32 </span><span class="xt">1:8</span></p>
<p class="f" id="FN17"><span class="notemark"></span><a class="notebackref" href="#V33">2:33</a>
<span class="fr">2:33 </span><span class="ft">Akiikwa luhande lwa mukono wa kurya: 2:34; 3:13; 5:30-34; 7:55-56; Mar 16:19; Luk 20:42; 22:69; Arum 8:34; Aefe 1:20; Akol 3:1; Aebu 8:1; 1 P'et 3:22; Kipawa cha Roho Mweri: 1:4; Joh 14:16-17; 15:26</span></p>
<p class="x" id="FN18"><span class="notemark"></span><a class="notebackref" href="#V34">2:34</a>
<span class="xo">2:34-35 </span><span class="xt">Zabu 110:1; Luk 20:42-43; Aebu 1:13</span></p>
<p class="x" id="FN19"><span class="notemark"></span><a class="notebackref" href="#V36">2:36</a>
<span class="xo">2:36 </span><span class="xt">3:15</span></p>
<p class="x" id="FN20"><span class="notemark"></span><a class="notebackref" href="#V37">2:37</a>
<span class="xo">2:37 </span><span class="xt">16:30; Luk 3:10, 12, 14</span></p>
<p class="x" id="FN21"><span class="notemark"></span><a class="notebackref" href="#V38">2:38</a>
<span class="xo">2:38 </span><span class="xt">3:19; Luk 3:3</span></p>
<p class="x" id="FN22"><span class="notemark"></span><a class="notebackref" href="#V39">2:39</a>
<span class="xo">2:39 </span><span class="xt">Isa 57:18-19; Aefe 2:17</span></p>
<p class="x" id="FN23"><span class="notemark"></span><a class="notebackref" href="#V41">2:41</a>
<span class="xo">2:41 </span><span class="xt">2:47; 4:4; 5:14; 6:1, 7; 8:4; 11:21, 24; 12:24; 13:49; 16:5; 19:20; 21:20; 2 Ath'es 3:1</span></p>
<p class="f" id="FN24"><span class="notemark">*</span><a class="notebackref" href="#V42">2:42</a>
<span class="fr">2:42 </span><span class="ft">Kurya mikahe: Were ni muv̱ano wa kuakumbukiza kifwa cha Jesu na viryahu marizhohumira chakurya cha dzulo na Jesu kabila kufwakwe.</span></p>
<p class="x" id="FN25"><span class="notemark"></span><a class="notebackref" href="#V44">2:44</a>
<span class="xo">2:44-45 </span><span class="xt">4:32-35</span></p>
<p class="x" id="FN26"><span class="notemark"></span><a class="notebackref" href="#V46">2:46</a>
<span class="xo">2:46 </span><span class="xt">Luk 24:53</span></p>
<p class="x" id="FN27"><span class="notemark"></span><a class="notebackref" href="#V47">2:47</a>
<span class="xo">2:47 </span><span class="xt">2:41</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Mahendo 15</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Mahendo</a></li>
<li><a href='ACT14.htm'>&lt;</a></li>
<li><a href='ACT.htm'>15</a></li>
<li><a href='ACT16.htm'>&gt;</a></li>
</ul>
<div class="main">
 
<div class='chapterlabel' id="V0"> 15</div><div class='s'>Mukut'ano wa vilongozi ko Jerusalemu </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">15:1 Alaw 12:3; Agal 5:2</span></a>Badaye kukidza at'u alume kula Judea ko Anitiokia. At'u alume aa were manaafundisha o ndugu na kuamba, “Kala k'amundangizwa lwembeni karakara na Sheria ya Musa iambazho, be manyani k'amudima kuokoka bule.”   <span class="verse" id="V2">2&#160;</span><a href="#FN2" class="notemark"><span class="popup">15:2 Agal 2:1-10</span></a>K'uzhona zho kit'u kiki kindaahenda P'aulo na Barinaba manenezane na aa at'u jeri-jeri. Mwishowe vikionewa kukala baha P'aulo na Barinaba magwirane na ndugu angine na mambuke kwenda Jerusalemu kwendaauza mashauri o ahumwi na o azee a kanisa dzulu za kit'u kiki cha kwangizwa lwembeni.   <span class="verse" id="V3">3&#160;</span>H'aya makihumwa ni ro kanisa, nao machenda. Kahi za charo chao, makira na Fonike na Samaria, kuko makiambira o at'u viryahu ambazho o at'u mario si Ayahudi mamugalukira Mulungu. Bai uv̱oro uu waahenda o ndugu mafurahi sana.   <span class="verse" id="V4">4&#160;</span><a href="#FN3" class="notemark"><span class="popup">15:4 15:12</span></a>Vikara marihofika Jerusalemu, makaribishwat'o ni ro kanisa, na o ahumwi na o azee a kanisa. Ndo makiadondolera kila kit'u ambacho Mulungu wakihenda kukirira kwa ao.   <span class="verse" id="V5">5&#160;</span>Ela angine kahi za aryahu mariokuluhira na mario were ma kahi za chama cha Mafarisayo makiungarara makiamba, “At'u ao ni mangizwe lwembeni ndo maamuriwe kuithuwa yo Sheria ya Musa.”   </div><div class='p'> <span class="verse" id="V6">6&#160;</span>Bai o ahumwi na o azee makiona baha maike mukut'ano na masumurire dzulu za kit'u kiki.   <span class="verse" id="V7">7&#160;</span><a href="#FN4" class="notemark"><span class="popup">15:7 10:1-43</span></a>Vikara kahi za mukut'ano uwo makudzasumurira kwa muda mure wenye hasiho kugwirana maneno, ndo P'et'ero akiungarara na akinena nao akiamba, “Ndugu zangu, ninwi munamanya kukala ho kapindi Mulungu wanitsagula kula kahi zenu ili niambirize Uv̱oro Udzo o at'u mario si Ayahudi, ili masikire na makuluhire.   <span class="verse" id="V8">8&#160;</span><a href="#FN5" class="notemark"><span class="popup">15:8 2:4; 10:44</span></a>Na Mulungu amanyaye mioyo ya at'u, wanyesa kukala adzaahokera kwa kuap'a Roho Mweri dza here zho arizhohup'a siswi.   <span class="verse" id="V9">9&#160;</span><a href="#FN6" class="notemark"><span class="popup">15:9 10:35</span></a>Haho marihokuluhira, Mulungu waatsusa mioyo yao dza zho arizhofutsusa mioyo yehu wakathi furihomukuluhira. K'aambire ano mavino ano mavino.   <span class="verse" id="V10">10&#160;</span><a href="#FN7" class="notemark"><span class="popup">15:10-11 15:19; Agal 2:16; 3:10-12; Aefe 2:5-8</span></a>Vikara, mbona munamujeza Mulungu kwa kuahika o anafundzi muzigo uriwo waashinda o akare enu na siswi kuutsukula?   <span class="verse" id="V11">11&#160;</span>Ela bai, hunakuluhira kukala siswi hunaokoka kwa mbazi za Bwana Jesu, karakara na ao.”   </div><div class='p'> <span class="verse" id="V12">12&#160;</span><a href="#FN8" class="notemark"><span class="popup">15:12 2:22</span></a>Badaye ani P'aulo na Barinaba marihokala manathala viryahu ambazho Mulungu wahenda miujiza na maut'u ga kwangalaza kwa o at'u mario si Ayahudi kukirira kwa ao, wo muthunganano wosi wanyamala zii kuasirikiza.   <span class="verse" id="V13">13&#160;</span>Bai marihotosa wo moro wao, Jakobu waungarara na akiamba, “Ndugu, nisirikizani hedu.   <span class="verse" id="V14">14&#160;</span>Simoni<a href="#FN9" class="notemark">*<span class="popup">15:14 Simoni yuyu pia were anaifwa P'et'ero.</span></a> adzahuthalira viryahu ambazho Mulungu ho kwandza waalola o at'u mario si Ayahudi, na kahi zao akidzivulira kafudza.   <span class="verse" id="V15">15&#160;</span>Go maneno ga o manabii be ganagwirana na ut'u uu. Here Maoro gaambazho,   </div><div class='q'> <span class="verse" id="V16">16&#160;</span><a href="#FN10" class="notemark"><span class="popup">15:16-18 Amo 9:11-12; Isa 45:21</span></a>‘Bada ya maut'u gaga nindauya  </div><div class='q2'>na niiake lusha yo nyumba ya Daudi iriyogwa.  </div><div class='q'>Nindayujat'o kaheri,   </div><div class='q2'> <span class="verse" id="V17">17&#160;</span>ili o at'u masereo mamumale Bwana;  </div><div class='q2'>na o at'u osi mario si Ayahudi  </div><div class='q2'>ambao manaifwa na dzina rangu manimale.  </div><div class='q'>Vivi ndo aambazho ye Bwana ahendaye maut'u gaga gosini,   </div><div class='q2'> <span class="verse" id="V18">18&#160;</span>ambago wahenda gamanyikane kula kapindi na kapindi.’ ”   </div><div class='p'> <span class="verse" id="V19">19&#160;</span><a href="#FN11" class="notemark"><span class="popup">15:19 Agal 5:3</span></a>Jakobu akienderera kunena akiamba, “Kwa vizho bai, kizhangu mimi, naona kukala fusivihende vikomu kwa o at'u mario si Ayahudi kumuuyira Mulungu,   <span class="verse" id="V20">20&#160;</span><a href="#FN12" class="notemark"><span class="popup">15:20 15:29; 21:25; Nyama: 1 Akor 8:1-13; 10:23-33; Kuzinga: Alaw 18:6-18; Nyama a kushongolwa: Alaw 17:15; Milatso: Alaw 17:10-14</span></a>ela hat'u ha vizho, siswi nafuaorere baruwa ya kuambira kukala masirye zhakurya ambazho vidzambozezwa vizuka na masizinge, na masirye nyama a kushongolwa, kidza masirye mulatso.   <span class="verse" id="V21">21&#160;</span><a href="#FN13" class="notemark"><span class="popup">15:21 13:15</span></a>Kwani yo Sheria ya Musa be inahubiriwa kahi za kila mudzi kula hangu ho kare na kidza inashomwa kahi za masinagogi kila ifikaho siku ya Sabato.”   </div><div class='s'>Baruwa ya kwenda kwa o at'u mario si Ayahudi inaorwa </div> <div class='p'> <span class="verse" id="V22">22&#160;</span><a href="#FN14" class="notemark"><span class="popup">15:22-29 11:18; 16:4</span></a>Ndo o ahumwi na o azee a kanisa, hamwenga na kanisa rosi makiona baha matsagule at'u kahi zao, maahume mende ko Anitiokia hamwenga na P'aulo na Barinaba. Bai akitsagulwa Juda, aifwaye Barisaba na Silasi. At'u aa airi were nao ni vilongozi a o ndugu.   <span class="verse" id="V23">23&#160;</span>Makiahuma mende na baruwa ii iambayo vivi:  </div><div class='pi'>“Siswi ndugu zenu ahumwi hamwenga na azee a kanisa, hunamulamusa ninwi at'u murio k'amu Ayahudi, ela munamukuluhira Mulungu. Ninwi ambao mu kuko mudzi wa Anitiokia, na jimbo ra Siria, na Kilikia.   <span class="verse" id="V24">24&#160;</span><a href="#FN15" class="notemark"><span class="popup">15:24 Agal 1:7; 5:10</span></a>Siswi fwapata uv̱oro kukala kuna at'u fulani mariombola kahi zehu hasiho ruhusa yehu na makidza kuko makidzamubudzya akili kwa gago marigonena.   <span class="verse" id="V25">25&#160;</span>Kwa vizho hosini hudzaona ni vidzo, fuhume at'u mamudzirire. At'u aa fudzaagwizanya na asena ehu airi, Barinaba na P'aulo.   <span class="verse" id="V26">26&#160;</span>Anaalume aa, Barinaba na P'aulo were ma thayari kufwa kwa ut'u wa ro dzina ra Bwana wehu Jesu Masihi.   <span class="verse" id="V27">27&#160;</span>Kwa vizho hudzamuhuma Juda na Silasi ambao gaga hugaorago, be mandakudzagaelezat'o na milomo yao enye kuko.   <span class="verse" id="V28">28&#160;</span><a href="#FN16" class="notemark"><span class="popup">15:28-29 10:19; 15:20; Luk 11:46</span></a>Ye Roho Mweri na siswi, be fwaona ni vidzo kutsamuhika mizigo na ut'u wowosi hasihokala gaga machache thu.   <span class="verse" id="V29">29&#160;</span>At'u ninwi musirye chakurya kidzichombozerwa sadaka vizuka, musirye mulatso, musirye nyama adziyehenda kushongolwa na musizinge. Bai mukidzirinda na gaga mundakala munahenda kit'u cha mana. H'aya kalani azima.”   </div><div class='p'> <span class="verse" id="V30">30&#160;</span>Bai at'u ao machambozwa na makitharamuka ko Anitiokia. Marihofika kuko marikusanya ro kanisa na makilazha yo baruwa.   <span class="verse" id="V31">31&#160;</span>Bai o at'u marihoishoma madzalwa ni fwahiro kwa kukala vizho virizhokala vidzaorwa mo ndani be were vinaap'a moyo.   <span class="verse" id="V32">32&#160;</span><a href="#FN17" class="notemark"><span class="popup">15:32 11:23, 27</span></a>Ndo Juda na Silasi, mario were ni manabii, makinena manji kuap'a moyo na kuangiza nguvu o ndugu.   <span class="verse" id="V33">33&#160;</span>Bai at'u ao makala kuko wiki za kuthala na badaye makimbozwa ni o ndugu mauye na dheri kwa ao mariokala maahuma. [   <span class="verse" id="V34">34&#160;</span>Ela Silasi akiona baha aimeime kuko kwandza.]   <span class="verse" id="V35">35&#160;</span>P'aulo na Barinaba makibaki ko Anitiokia, ambako ao hamwenga na andziyao anji mafundisha na kuhubiri neno ra Bwana kuko.   </div><div class='s'>P'aulo na Barinaba manatoka </div> <div class='p'> <span class="verse" id="V36">36&#160;</span>Badaye P'aulo wamwamba Barinaba, “Hedu nahuuye kahi za yo midzi huriyohubiri neno ra Bwana, fukaalole o ndugu chamba manaendereradze.”   <span class="verse" id="V37">37&#160;</span><a href="#FN18" class="notemark"><span class="popup">15:37 12:12</span></a>Vikara Barinaba akikala ahendzazho ni mamuhale Johana Mariko, mende osi,   <span class="verse" id="V38">38&#160;</span><a href="#FN19" class="notemark"><span class="popup">15:38 13:13</span></a>ela P'aulo akizhona mbai, mana marihokala P'amufulia ye Johana waaricha o ani P'aulo na k'aenderere nao kahi za yo kazi.   <span class="verse" id="V39">39&#160;</span><a href="#FN20" class="notemark"><span class="popup">15:39 13:4</span></a>K'uzhona zho mandanenezana hatha matoke. Bai Barinaba akimuhala ye Mariko na machangira chomboni kwenda kisiwa cha Kuporo.   <span class="verse" id="V40">40&#160;</span><a href="#FN21" class="notemark"><span class="popup">15:40 14:26</span></a>P'aulo ye akimuhala Silasi akivoyerwa Mulungu ni o ndugu, thio, makiuka.   <span class="verse" id="V41">41&#160;</span>Bai P'aulo na Silasi makira na Siria na Kilikia kugangiza nguvu go makanisa kuko.   </div><ul class='tnav'>
<li><a href='index.htm'>Mahendo</a></li>
<li><a href='ACT14.htm'>&lt;</a></li>
<li><a href='ACT.htm'>15</a></li>
<li><a href='ACT16.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">15:1</a>
<span class="xo">15:1 </span><span class="xt">Alaw 12:3; Agal 5:2</span></p>
<p class="x" id="FN2"><span class="notemark"></span><a class="notebackref" href="#V2">15:2</a>
<span class="xo">15:2 </span><span class="xt">Agal 2:1-10</span></p>
<p class="x" id="FN3"><span class="notemark"></span><a class="notebackref" href="#V4">15:4</a>
<span class="xo">15:4 </span><span class="xt">15:12</span></p>
<p class="x" id="FN4"><span class="notemark"></span><a class="notebackref" href="#V7">15:7</a>
<span class="xo">15:7 </span><span class="xt">10:1-43</span></p>
<p class="x" id="FN5"><span class="notemark"></span><a class="notebackref" href="#V8">15:8</a>
<span class="xo">15:8 </span><span class="xt">2:4; 10:44</span></p>
<p class="x" id="FN6"><span class="notemark"></span><a class="notebackref" href="#V9">15:9</a>
<span class="xo">15:9 </span><span class="xt">10:35</span></p>
<p class="x" id="FN7"><span class="notemark"></span><a class="notebackref" href="#V10">15:10</a>
<span class="xo">15:10-11 </span><span class="xt">15:19; Agal 2:16; 3:10-12; Aefe 2:5-8</span></p>
<p class="x" id="FN8"><span class="notemark"></span><a class="notebackref" href="#V12">15:12</a>
<span class="xo">15:12 </span><span class="xt">2:22</span></p>
<p class="f" id="FN9"><span class="notemark">*</span><a class="notebackref" href="#V14">15:14</a>
<span class="fr">15:14 </span><span class="ft">Simoni yuyu pia were anaifwa P'et'ero.</span></p>
<p class="x" id="FN10"><span class="notemark"></span><a class="notebackref" href="#V16">15:16</a>
<span class="xo">15:16-18 </span><span class="xt">Amo 9:11-12; Isa 45:21</span></p>
<p class="x" id="FN11"><span class="notemark"></span><a class="notebackref" href="#V19">15:19</a>
<span class="xo">15:19 </span><span class="xt">Agal 5:3</span></p>
<p class="f" id="FN12"><span class="notemark"></span><a class="notebackref" href="#V20">15:20</a>
<span class="fr">15:20 </span><span class="ft">15:29; 21:25; Nyama: 1 Akor 8:1-13; 10:23-33; Kuzinga: Alaw 18:6-18; Nyama a kushongolwa: Alaw 17:15; Milatso: Alaw 17:10-14</span></p>
<p class="x" id="FN13"><span class="notemark"></span><a class="notebackref" href="#V21">15:21</a>
<span class="xo">15:21 </span><span class="xt">13:15</span></p>
<p class="x" id="FN14"><span class="notemark"></span><a class="notebackref" href="#V22">15:22</a>
<span class="xo">15:22-29 </span><span class="xt">11:18; 16:4</span></p>
<p class="x" id="FN15"><span class="notemark"></span><a class="notebackref" href="#V24">15:24</a>
<span class="xo">15:24 </span><span class="xt">Agal 1:7; 5:10</span></p>
<p class="x" id="FN16"><span class="notemark"></span><a class="notebackref" href="#V28">15:28</a>
<span class="xo">15:28-29 </span><span class="xt">10:19; 15:20; Luk 11:46</span></p>
<p class="x" id="FN17"><span class="notemark"></span><a class="notebackref" href="#V32">15:32</a>
<span class="xo">15:32 </span><span class="xt">11:23, 27</span></p>
<p class="x" id="FN18"><span class="notemark"></span><a class="notebackref" href="#V37">15:37</a>
<span class="xo">15:37 </span><span class="xt">12:12</span></p>
<p class="x" id="FN19"><span class="notemark"></span><a class="notebackref" href="#V38">15:38</a>
<span class="xo">15:38 </span><span class="xt">13:13</span></p>
<p class="x" id="FN20"><span class="notemark"></span><a class="notebackref" href="#V39">15:39</a>
<span class="xo">15:39 </span><span class="xt">13:4</span></p>
<p class="x" id="FN21"><span class="notemark"></span><a class="notebackref" href="#V40">15:40</a>
<span class="xo">15:40 </span><span class="xt">14:26</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Ugunulo 9</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Ugunulo</a></li>
<li><a href='REV08.htm'>&lt;</a></li>
<li><a href='REV.htm'>9</a></li>
<li><a href='REV10.htm'>&gt;</a></li>
</ul>
<div class="main">
 
<div class='chapterlabel' id="V0"> 9</div><div class='s'>Malaika wa tsano anapiga gundare </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">9:1 Ridzina risiro mwisho: 11:7; 20:1; Ayub 26:6; 28:22; Luk 8:31; 2 P'et 2:4</span></a>Gonya ye malaika wa tsano akipiga gundare. Na lola, nikiona nyenyezi iriyokala idzagwa kula mulunguni nayo ikigerwa funguo ya kusundula wo muryango wa ridzina risiro mwisho.   <span class="verse" id="V2">2&#160;</span><a href="#FN2" class="notemark"><span class="popup">9:2 Mwan 19:28; Kumbo 19:18</span></a>Bai, irihosundula ro ridzina risiro mwisho lola hachambola mosi here wa ts'andzala. Mosi uu were u gigigi hatha ukihendya dzuwa na uwo mulungu vikale gigigi kiza.   <span class="verse" id="V3">3&#160;</span><a href="#FN3" class="notemark"><span class="popup">9:3-11 Kumbo 10:12-20</span></a>Mumo mosini muchambola kw'eth'eth'e makidza dhuniani na makigerwa wadimi wa kupasha dza viryahu zha mah'ambini.   <span class="verse" id="V4">4&#160;</span><a href="#FN4" class="notemark"><span class="popup">9:4 7:2-3</span></a>Makiambwa masilumize nyasi, hedu mihi, hedu mimera yoyosi, ela makanonge aryahu at'u mario k'amana muv̱ano wa Mulungu mo vidhanguni mwao.   <span class="verse" id="V5">5&#160;</span>Makigerwa ruhusa ya kuatesa kwa miezi mitsano, ela masialage. Na go mateso gao were ni here kwakakwa kwa kupashwa ni h'ambini.   <span class="verse" id="V6">6&#160;</span><a href="#FN5" class="notemark"><span class="popup">9:6 Ayub 3:21; Jere 8:3</span></a>Na nyakathi zizo at'u mandamala kifwa, ela k'amandachona bule. Mandathamani kufwa, ela cho kifwa kindaachimbira.   <span class="verse" id="V7">7&#160;</span><a href="#FN6" class="notemark"><span class="popup">9:7 Ayub 39:19-20; Joe 2:4</span></a>Kw'eth'eth'e aa were ni here farasi mario thayari kwenda vihani. Vitswani mwao were mavikwa ut'u here virauni zha dhahabu na mabushu gao were ni here ga binadamu.   <span class="verse" id="V8">8&#160;</span><a href="#FN7" class="notemark"><span class="popup">9:8 Joe 1:6</span></a>Nyere zao were ni here za ache. Meno gao were ni here ga simba.   <span class="verse" id="V9">9&#160;</span><a href="#FN8" class="notemark"><span class="popup">9:9 Joe 2:5</span></a>H'aya zho mbai bai, kw'eth'eth'e ao were mana makoko here ngao za chuma. Na lulo londzo lwa mahaha gao were ni here londzo lwa magari ga farasi gahirikwago malo kwenda vihani.   <span class="verse" id="V10">10&#160;</span>Kidza were mana mikira ya kupasha here ya h'ambini na yo mikira yao ndo iriyo na wadimi wa kulumiza anadamu kwa wo muda wa miezi mitsano.   <span class="verse" id="V11">11&#160;</span>Kidza were mana muthawali wao. Muthawali yuyu were nde malaika aimiriraye ro ridzina risiro mwisho. Na kwa Kieburania were anaifwa Abadoni na Kiyunani anaifwa Apolioni. Mana ya madzina gaga kahi za zizo luga mbiri ni “Mwanongi.”   <span class="verse" id="V12">12&#160;</span>H'aya mashaka ga kwandza gadzagoma kukira, lola kuchere na mangine ga k'ana mbiri garigo ganadza.   </div><div class='p'> <span class="verse" id="V13">13&#160;</span><a href="#FN9" class="notemark"><span class="popup">9:13 8:3; Kumbo 30:1-3</span></a>Gonya ye malaika wa handahu akipiga gundare. Nikisikira sauthi kumbola kwa zo p'embe ne za cho kijaja cha kumbozera sadaka cha dhahabu kiricho mbere za Mulungu.   <span class="verse" id="V14">14&#160;</span><a href="#FN10" class="notemark"><span class="popup">9:14 7:1; Kumbu 1:7</span></a>Bai, yo sauthi ikimwamba ye malaika wa handahu ariyekala ana riro gunda akiamba, “Arichire o malaika ane mariofungwa kwenye muho mubomu wa Yufurati.”   <span class="verse" id="V15">15&#160;</span><a href="#FN11" class="notemark"><span class="popup">9:15 8:7-12</span></a>Ndo ao malaika ane mariokala madzaikwa thayari kwa mwaka uwo, mwezi, siku, na saa iryahu makirichirwa malage sehemu mwenga<a href="#FN12" class="notemark">*<span class="popup">9:15 ‘sehemu mwenga’ Kiyunani ni 1/3, yani th'eluth'i. The'luth'i ni sehemu mwenga kahi za sehemu t'ahu.</span></a> ya o anadamu.   <span class="verse" id="V16">16&#160;</span>Bai kukidza majeshi garigokala gadzapanda farasi. Nichambirizwa kukala namba ya go majeshi were ni milioni magana mairi.   <span class="verse" id="V17">17&#160;</span><a href="#FN13" class="notemark"><span class="popup">9:17 Ayub 41:18-20</span></a>Na vizho ndizho nirizhoona kahi za go maono ga kwangu. Ao ahiriki mere madzavala ngao mo makathini mwao. Ngao zizi were ni th'une here moho, na buluu here bahari, na manjano here maji ga zhape. Vitswa zha o farasi were ni here zha simba. Na mumo makanwani mwao mwambola moho, na mosi wa baruthi.   <span class="verse" id="V18">18&#160;</span>Sehemu mwenga<a href="#FN14" class="notemark">†<span class="popup">9:18 ‘Sehemu mwenga’ Kiyunani ni 1/3, yani th'eluth'i. The'luth'i ni sehemu mwenga kahi za sehemu t'ahu.</span></a> ya anadamu malagwa ni wo moho, na wo mosi, na wo unga wa baruthi. Mapigo gago mahahu were ganambola kanwani mwa o farasi.   <span class="verse" id="V19">19&#160;</span>Wadimi wa o farasi u mo makanwani mwao na mo mikirani mwao. Mikira yao ni here nyoka enye vitswa na manaihumira kulumizira at'u.   <span class="verse" id="V20">20&#160;</span><a href="#FN15" class="notemark"><span class="popup">9:20-21 16:9; Kumbo 20:13-15</span></a><a href="#FN16" class="notemark"><span class="popup">9:20 Dani 5:4, 23; Zabu 135:15-17; Isa 44:9-20</span></a>Vikara aryahu anadamu mario k'amalagirwe ni gago mapigo, makahala kuthubu vizho. Makahala kuricha kuhasa vit'u marizhovitengeza na mikono yao enye. Makienderera kuhasa p'ep'o na vizuka zha dhahabu, na zha fedha, na zha ng'andu, na zha mawe na zha mihi. Vit'u virizho k'aviona, k'avisikira, na k'avinenda.   <span class="verse" id="V21">21&#160;</span>H'aya zho mbai bai, at'u aa makahala kuricha kwalaga, utsai, uzindzi na wivi.   </div><ul class='tnav'>
<li><a href='index.htm'>Ugunulo</a></li>
<li><a href='REV08.htm'>&lt;</a></li>
<li><a href='REV.htm'>9</a></li>
<li><a href='REV10.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark"></span><a class="notebackref" href="#V1">9:1</a>
<span class="fr">9:1 </span><span class="ft">Ridzina risiro mwisho: 11:7; 20:1; Ayub 26:6; 28:22; Luk 8:31; 2 P'et 2:4</span></p>
<p class="x" id="FN2"><span class="notemark"></span><a class="notebackref" href="#V2">9:2</a>
<span class="xo">9:2 </span><span class="xt">Mwan 19:28; Kumbo 19:18</span></p>
<p class="x" id="FN3"><span class="notemark"></span><a class="notebackref" href="#V3">9:3</a>
<span class="xo">9:3-11 </span><span class="xt">Kumbo 10:12-20</span></p>
<p class="x" id="FN4"><span class="notemark"></span><a class="notebackref" href="#V4">9:4</a>
<span class="xo">9:4 </span><span class="xt">7:2-3</span></p>
<p class="x" id="FN5"><span class="notemark"></span><a class="notebackref" href="#V6">9:6</a>
<span class="xo">9:6 </span><span class="xt">Ayub 3:21; Jere 8:3</span></p>
<p class="x" id="FN6"><span class="notemark"></span><a class="notebackref" href="#V7">9:7</a>
<span class="xo">9:7 </span><span class="xt">Ayub 39:19-20; Joe 2:4</span></p>
<p class="x" id="FN7"><span class="notemark"></span><a class="notebackref" href="#V8">9:8</a>
<span class="xo">9:8 </span><span class="xt">Joe 1:6</span></p>
<p class="x" id="FN8"><span class="notemark"></span><a class="notebackref" href="#V9">9:9</a>
<span class="xo">9:9 </span><span class="xt">Joe 2:5</span></p>
<p class="x" id="FN9"><span class="notemark"></span><a class="notebackref" href="#V13">9:13</a>
<span class="xo">9:13 </span><span class="xt">8:3; Kumbo 30:1-3</span></p>
<p class="x" id="FN10"><span class="notemark"></span><a class="notebackref" href="#V14">9:14</a>
<span class="xo">9:14 </span><span class="xt">7:1; Kumbu 1:7</span></p>
<p class="x" id="FN11"><span class="notemark"></span><a class="notebackref" href="#V15">9:15</a>
<span class="xo">9:15 </span><span class="xt">8:7-12</span></p>
<p class="f" id="FN12"><span class="notemark">*</span><a class="notebackref" href="#V15">9:15</a>
<span class="fr">9:15 </span><span class="ft">‘sehemu mwenga’ Kiyunani ni 1/3, yani th'eluth'i. The'luth'i ni sehemu mwenga kahi za sehemu t'ahu.</span></p>
<p class="x" id="FN13"><span class="notemark"></span><a class="notebackref" href="#V17">9:17</a>
<span class="xo">9:17 </span><span class="xt">Ayub 41:18-20</span></p>
<p class="f" id="FN14"><span class="notemark">†</span><a class="notebackref" href="#V18">9:18</a>
<span class="fr">9:18 </span><span class="ft">‘Sehemu mwenga’ Kiyunani ni 1/3, yani th'eluth'i. The'luth'i ni sehemu mwenga kahi za sehemu t'ahu.</span></p>
<p class="x" id="FN15"><span class="notemark"></span><a class="notebackref" href="#V20">9:20</a>
<span class="xo">9:20-21 </span><span class="xt">16:9; Kumbo 20:13-15</span></p>
<p class="x" id="FN16"><span class="notemark"></span><a class="notebackref" href="#V20">9:20</a>
<span class="xo">9:20 </span><span class="xt">Dani 5:4, 23; Zabu 135:15-17; Isa 44:9-20</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

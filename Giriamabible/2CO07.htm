<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 2 Akorintho 7</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 Akorintho</a></li>
<li><a href='2CO06.htm'>&lt;</a></li>
<li><a href='2CO.htm'>7</a></li>
<li><a href='2CO08.htm'>&gt;</a></li>
</ul>
<div class="main">
 
<div class='chapterlabel' id="V0"> 7</div><div class='p'> <span class="verse" id="V1">1&#160;</span><a href="#FN1" class="notemark"><span class="popup">7:1 1 Joh 3:3</span></a>Vikara ahendzwi, kwa kukala fwagerwa vilagane vivi zhosi, nahutsuse ukolo wosi huriwo nawo, wa mwiri hedu wa roho, na hukamilishe ueri wehu kahi za kumwagoha Mulungu.   </div><div class='s'>Ut'u uriwomufwahiza P'aulo </div> <div class='p'> <span class="verse" id="V2">2&#160;</span><a href="#FN2" class="notemark"><span class="popup">7:2 6:13; 12:17</span></a>Huhendzeni. Siswi k'ahudzamukosera mut'u yoyosi, hedu kumwangamiza v̱uv̱a mut'u yoyosi, hedu kumukenga mut'u yoyosi.   <span class="verse" id="V3">3&#160;</span><a href="#FN3" class="notemark"><span class="popup">7:3 6:11; Afil 1:7</span></a>Sinena vivi kumuhukumu, kwani nanena kare nikiamba kukala, ninwi mu mioyoni mwehu, hukiishi huishi hosi, na hukifwa hufwe hosi.   <span class="verse" id="V4">4&#160;</span><a href="#FN4" class="notemark"><span class="popup">7:4 6:10</span></a>Ninwi be nidzamukuluhira zhomu, kidza ninadzionya kwa ut'u wenu. Ndosa ninangizwa moyo, na kufwahirwa zhomu kahi za mateso gosi nipatago.   </div><div class='p'> <span class="verse" id="V5">5&#160;</span><a href="#FN5" class="notemark"><span class="popup">7:5 2:13; 4:8</span></a>Na hatha hurihofika Mak'edonia, kidza k'ahuoyere bule, fwapata mateso kula kwa kila upande. Ndze were kuna k'ondo, mioyoni ko were huna woga.   <span class="verse" id="V6">6&#160;</span><a href="#FN6" class="notemark"><span class="popup">7:6 1:3-4; Tito: 2:13</span></a>Ela Mulungu aangizaye moyo at'u madziobandika moyo, akifwangiza moyo kwa kudza kwa Tito.   <span class="verse" id="V7">7&#160;</span>Na si ko kudza kwa Tito h'akeye kurikofwangiza moyo, ela hatha wo uv̱oro ariwofurehera. Kwani wakudzafwambira zho murizhomwangiza moyo. Mana waona zho murizho na p'ola nami, zho murizhokala na huzuni, na zho murizho munanijali. Vivi zhanihendya nikaze kukala na raha.   <span class="verse" id="V8">8&#160;</span><a href="#FN7" class="notemark"><span class="popup">7:8 2:4</span></a>Hatha kala ho kwandza nadziutha dzulu za yo baruwa niriyomuhumira, vivi be sidzutha bule. Ninaona kukala baruwa iyo yamuhuzunisha, ela kwa muda muchache.   <span class="verse" id="V9">9&#160;</span>Vivi be ninafwahirwa, na si kwamba ninafwahirwa kwa zho murizhohuzunika, hatha bule. Ninafwahirwa kwa kukala yo huzuni yenu were ni huzuni imufwahizayo Mulungu, mana yamuhendya mukithubu. Kwa vizho k'afumwangizire hasara yoyosi.   <span class="verse" id="V10">10&#160;</span>Kwani huzuni imufwahizayo Mulungu si huzuni ya kumuhendya mut'u adziuthe, mana huzuni iyo nikumuhendya mut'u akathubu na akapata wokolwi. Ela huzuni ya urumwengu inareha kifwa.   <span class="verse" id="V11">11&#160;</span><a href="#FN8" class="notemark"><span class="popup">7:11 2:5-6</span></a>Vidze munaona yo huzuni imufwahizayo Mulungu zho irizhozhala maut'u madzo ndani zenu? Yamuhendya mukale na chadi kibomu ndani mwenu, na mudzanyese kukala ninwi k'amuna makosa kamare kahi za ut'u uwo. Huzuni iyo yamuhendya mugohe na mumutsukirirwe iye ariyehenda makosa, na mumwangize akili. Huzuni iyo vizho yamuhendya mukale na p'ola nami, na muhende chadi kahi za kuluhiro renu. Na ninwi mwanyesa kukala kahi za kila ngira k'amuna makosa bule.   </div><div class='p'> <span class="verse" id="V12">12&#160;</span><a href="#FN9" class="notemark"><span class="popup">7:12 2:9</span></a>Baruwa iyo siyandhikire kwa ut'u wa ye mukosa hedu ye mukoserwa, hatha! Baruwa iyo namwandhikira ili kwamba cho chadi muricho nacho mbere za Mulungu dzulu zehu, kikadime kuonekana lwazu kwenu.   <span class="verse" id="V13">13&#160;</span>Kwa vizho ut'u uwo be wafwangiza moyo. Na dzulu za ko kwangizwa moyo kwehu, fwasikira raha sana kwa viryahu Tito arizhokala na raha kwa zho ninwi nyosi murizhomuhuriza moyo.   <span class="verse" id="V14">14&#160;</span><a href="#FN10" class="notemark"><span class="popup">7:14 8:24</span></a>Mimi nadzionya mbere za Tito kwa ut'u wenu, nanwi k'amuniaibishire bule. Mimi siku zosi namwambira ujeri, na hatha ko kudzionya kwangu mbere za Tito nako kudzanyesa kukala ni kwa jeri.   <span class="verse" id="V15">15&#160;</span><a href="#FN11" class="notemark"><span class="popup">7:15 2:9</span></a>Na vivi be anakaza kumuhendza zhomu, akikumbukira zho murizhomuhokera ninwi nyosi kwa woga na kuthethema, na mukimusikiza.   <span class="verse" id="V16">16&#160;</span>Vivi be nina raha sana mana nidzauya nidzamukuluhira kwa kila kit'u.   </div><ul class='tnav'>
<li><a href='index.htm'>2 Akorintho</a></li>
<li><a href='2CO06.htm'>&lt;</a></li>
<li><a href='2CO.htm'>7</a></li>
<li><a href='2CO08.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">7:1</a>
<span class="xo">7:1 </span><span class="xt">1 Joh 3:3</span></p>
<p class="x" id="FN2"><span class="notemark"></span><a class="notebackref" href="#V2">7:2</a>
<span class="xo">7:2 </span><span class="xt">6:13; 12:17</span></p>
<p class="x" id="FN3"><span class="notemark"></span><a class="notebackref" href="#V3">7:3</a>
<span class="xo">7:3 </span><span class="xt">6:11; Afil 1:7</span></p>
<p class="x" id="FN4"><span class="notemark"></span><a class="notebackref" href="#V4">7:4</a>
<span class="xo">7:4 </span><span class="xt">6:10</span></p>
<p class="x" id="FN5"><span class="notemark"></span><a class="notebackref" href="#V5">7:5</a>
<span class="xo">7:5 </span><span class="xt">2:13; 4:8</span></p>
<p class="f" id="FN6"><span class="notemark"></span><a class="notebackref" href="#V6">7:6</a>
<span class="fr">7:6 </span><span class="ft">1:3-4; Tito: 2:13</span></p>
<p class="x" id="FN7"><span class="notemark"></span><a class="notebackref" href="#V8">7:8</a>
<span class="xo">7:8 </span><span class="xt">2:4</span></p>
<p class="x" id="FN8"><span class="notemark"></span><a class="notebackref" href="#V11">7:11</a>
<span class="xo">7:11 </span><span class="xt">2:5-6</span></p>
<p class="x" id="FN9"><span class="notemark"></span><a class="notebackref" href="#V12">7:12</a>
<span class="xo">7:12 </span><span class="xt">2:9</span></p>
<p class="x" id="FN10"><span class="notemark"></span><a class="notebackref" href="#V14">7:14</a>
<span class="xo">7:14 </span><span class="xt">8:24</span></p>
<p class="x" id="FN11"><span class="notemark"></span><a class="notebackref" href="#V15">7:15</a>
<span class="xo">7:15 </span><span class="xt">2:9</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

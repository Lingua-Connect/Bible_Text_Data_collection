<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Math'ayo 4</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Math'ayo</a></li>
<li><a href='MAT03.htm'>&lt;</a></li>
<li><a href='MAT.htm'>4</a></li>
<li><a href='MAT05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>Jesu anajezwa ni Shethani </div> <div class='r'>Mariko 1:12-13; Luka 4:1-13  </div><div class='p'> <span class="verse" id="V1">1&#160;</span><a href="#FN1" class="notemark"><span class="popup">4:1 Aebu 2:18; 4:15</span></a>Bai Jesu akilongozwa ni Roho na achenda nyika kwendajezwa ni Shethani.   <span class="verse" id="V2">2&#160;</span><a href="#FN2" class="notemark"><span class="popup">4:2 Kumbo 34:28; Math' 6:16-17</span></a>Wafunga kwa siku mirongo mine, usiku na mutsana na badaye akisikira ndzala.   <span class="verse" id="V3">3&#160;</span>Shethani akimuthuwa akimwamba, “Chamba u Mwana wa Mulungu jeri, gambire gaga mawe gakale mikahe.”   <span class="verse" id="V4">4&#160;</span><a href="#FN3" class="notemark"><span class="popup">4:4 Kumbu 8:3</span></a>Jesu akimudzigidzya akimwamba, “Zhaorwa kukala, ‘Mudamu k'andakala moyo kwa mukahe thu, ela kwa kila neno rimbolaro kanwani mwa Mulungu.’ ”   </div><div class='p'> <span class="verse" id="V5">5&#160;</span>Shethani akimuhala hatha kuko mudzi mueri wa Jerusalemu, akimukweza dzulu za wo munara wa ro Hekalu,   <span class="verse" id="V6">6&#160;</span><a href="#FN4" class="notemark"><span class="popup">4:6 Zabu 91:11-12</span></a>akimwamba, “Chamba u Mwana wa Mulungu jeri, dzitsuhe ko ts'i, kwani zhaorwa kukala, ‘Andaalagiza malaikae makurinde, mandakwanula na mikono yao, p'ore ukakwala iwe.’ ”   <span class="verse" id="V7">7&#160;</span><a href="#FN5" class="notemark"><span class="popup">4:7 Kumbu 6:16</span></a>Jesu akimudzigidzya akimwamba, “Zhaorwa kaheri kukala, ‘Usimujeze Bwana Mulunguo bule!’ ”   <span class="verse" id="V8">8&#160;</span><a href="#FN6" class="notemark"><span class="popup">4:8 5:1</span></a>K'uzhona anambola haho, Shethani akimuhala Jesu achenda naye hatha dzulu za murima mure zhomu. Akimwanyesa ts'i zosi za urumwengu na ngumaze.   <span class="verse" id="V9">9&#160;</span>Akimwamba, “Ukinizamira ukinivoya, vivi zhosi uzhonazho nindakup'a.”   <span class="verse" id="V10">10&#160;</span><a href="#FN7" class="notemark"><span class="popup">4:10 Kumbu 6:13; 5:9</span></a>K'ona Jesu akimudzigidzya akimwamba, “Hauke Shethani, kwani zhaorwa kukala, ‘Muvoye Bwana Mulunguo na umuhumikire iye h'akeye!’ ”   <span class="verse" id="V11">11&#160;</span>Ndo Shethani akimuricha, na lola kukidza malaika makidzamuhumikira.   </div><div class='s'>Jesu anaandza kuhubiri jimbo ra Galilaya </div> <div class='r'>Mariko 1:14-15; Luka 4:14-15  </div><div class='p'> <span class="verse" id="V12">12&#160;</span><a href="#FN8" class="notemark"><span class="popup">4:12 14:3</span></a>Bai Jesu wakala ko jimbo ra Judea, ela arihosikira kukala Johana Mubat'izaji wagwirwa achangizwa jela, akikumbola kuko, akiuya Galilaya.   <span class="verse" id="V13">13&#160;</span><a href="#FN9" class="notemark"><span class="popup">4:13 Joh 2:12</span></a>Arihofika Galilaya, kuko Nazareth'i akikwambola, achendatoa Kaperinaumu. Mudzi uwo, were u k'anda-k'anda ya ziya ra Galilaya, kahi za muhaka wa lalo ra Zabuloni na lalo ra Nafutali.   <span class="verse" id="V14">14&#160;</span><a href="#FN10" class="notemark"><span class="popup">4:14-16 Isa 8:22–9:1</span></a>Bai Jesu wakwendatoa kuko, ili riryahu neno ririronenwa ni nabii Isaya rithimire. Kwani Isaya wanena akiamba,   </div><div class='q'> <span class="verse" id="V15">15&#160;</span>“Lalo ra Zabuloni na lalo ra Nafutali,  </div><div class='q2'>kulaizira k'anda-k'anda za ziya ra Galilaya,  </div><div class='q'>kwenda hatha kuthalala muho wa Jorodani,  </div><div class='q2'>na ts'i ya Galilaya, kuriko pia kunatoa at'u mario si Ayahudi,   </div><div class='q'> <span class="verse" id="V16">16&#160;</span><a href="#FN11" class="notemark"><span class="popup">4:16 Luk 1:79</span></a>at'u mariokala ma kizani,  </div><div class='q2'>vivi madzaona mulangaza munji.  </div><div class='q'>Na at'u mariokala manatoa kahi za lalo ra kivurivuri cha kifwa  </div><div class='q2'>mulangaza udzang'ala kahikahi zao.”   </div><div class='p'> <span class="verse" id="V17">17&#160;</span><a href="#FN12" class="notemark"><span class="popup">4:17 3:2; 4:23; 6:10; 10:7</span></a>Bai kula haho Jesu akikwatya kuhubiri akiamba, “Thubuni, mana uthawali wa mulunguni udzafika hehi.”   </div><div class='s'>Jesu anaambira avuvi mamuthuwe </div> <div class='r'>Mariko 1:16-20; Luka 5:1-11  </div><div class='p'> <span class="verse" id="V18">18&#160;</span>Siku mwenga, Jesu arihokala anatsembera k'anda-k'anda za ziya ra Galilaya, wakwendamuthekeza mut'u na nduguye manatsuha vimia zhao mavuhe makumba, kwani were ni avuhi. Mumwenga were anaifwa Simoni, ariye were pia anaifwa P'et'ero. Ye mungine ye were anaifwa Anderea.   <span class="verse" id="V19">19&#160;</span>K'uzhona arihoaona akiambira, “Nithuwani, nami nindamuhendya mukale avuhi a at'u.”   <span class="verse" id="V20">20&#160;</span><a href="#FN13" class="notemark"><span class="popup">4:20-22 8:21-22</span></a>Marihosikira vizho thu, Simoni na Anderea makigwaga kare zho vimia zhao makimuthuwa.   <span class="verse" id="V21">21&#160;</span>Anala haho achenda hatha anafika ho mbere, achendamuthekeza mut'u na nduguye kaheri. Mumwenga were anaifwa Jakobu, na ye mungine akikala anaifwa Johana. At'u aa were ni ana a Zebedayo. Hatha zho Jesu anendaathekeza, be were manafuma-fuma vimia zhao hamwenga na babiyao mo dauni mwao. Bai Jesu arihoaiha thu,   <span class="verse" id="V22">22&#160;</span>Jakobu na Johana makimuricha ye babiyao hamwenga na ro dau makimuthuwa Jesu.   <span class="verse" id="V23">23&#160;</span><a href="#FN14" class="notemark"><span class="popup">4:23 9:35; 4:17</span></a>K'uzhona zho Jesu ariholaa haho, wadengereka Galilaya yosi, kuhubiri na kufundisha at'u kahi za masinagogi gao dzulu za Uv̱oro Udzo wa uthawali wa mulunguni. Kidza akihoza at'u anji mariokala na makongo na manyonge ga kila namuna.   <span class="verse" id="V24">24&#160;</span>Kwa ut'u uwo wenye bai, Jesu akihenda nguma kahi za ts'i yosi ya Siria. Na lola at'u makimurehera akongo na anyonge a kila namuna. A p'ep'o, a vitsala, na akuholoza, na osi Jesu akiahoza.   <span class="verse" id="V25">25&#160;</span>Bai wathuwiwa ni rikundi ribomu ra at'u kila arikokwenda. Kula mumo Galilaya hatha Midzi Kumi. Kula Jerusalemu na Judea yosi na hatha kuvuka muho wa Jorodani.   </div><ul class='tnav'>
<li><a href='index.htm'>Math'ayo</a></li>
<li><a href='MAT03.htm'>&lt;</a></li>
<li><a href='MAT.htm'>4</a></li>
<li><a href='MAT05.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">4:1</a>
<span class="xo">4:1 </span><span class="xt">Aebu 2:18; 4:15</span></p>
<p class="x" id="FN2"><span class="notemark"></span><a class="notebackref" href="#V2">4:2</a>
<span class="xo">4:2 </span><span class="xt">Kumbo 34:28; Math' 6:16-17</span></p>
<p class="x" id="FN3"><span class="notemark"></span><a class="notebackref" href="#V4">4:4</a>
<span class="xo">4:4 </span><span class="xt">Kumbu 8:3</span></p>
<p class="x" id="FN4"><span class="notemark"></span><a class="notebackref" href="#V6">4:6</a>
<span class="xo">4:6 </span><span class="xt">Zabu 91:11-12</span></p>
<p class="x" id="FN5"><span class="notemark"></span><a class="notebackref" href="#V7">4:7</a>
<span class="xo">4:7 </span><span class="xt">Kumbu 6:16</span></p>
<p class="x" id="FN6"><span class="notemark"></span><a class="notebackref" href="#V8">4:8</a>
<span class="xo">4:8 </span><span class="xt">5:1</span></p>
<p class="x" id="FN7"><span class="notemark"></span><a class="notebackref" href="#V10">4:10</a>
<span class="xo">4:10 </span><span class="xt">Kumbu 6:13; 5:9</span></p>
<p class="x" id="FN8"><span class="notemark"></span><a class="notebackref" href="#V12">4:12</a>
<span class="xo">4:12 </span><span class="xt">14:3</span></p>
<p class="x" id="FN9"><span class="notemark"></span><a class="notebackref" href="#V13">4:13</a>
<span class="xo">4:13 </span><span class="xt">Joh 2:12</span></p>
<p class="x" id="FN10"><span class="notemark"></span><a class="notebackref" href="#V14">4:14</a>
<span class="xo">4:14-16 </span><span class="xt">Isa 8:22–9:1</span></p>
<p class="x" id="FN11"><span class="notemark"></span><a class="notebackref" href="#V16">4:16</a>
<span class="xo">4:16 </span><span class="xt">Luk 1:79</span></p>
<p class="x" id="FN12"><span class="notemark"></span><a class="notebackref" href="#V17">4:17</a>
<span class="xo">4:17 </span><span class="xt">3:2; 4:23; 6:10; 10:7</span></p>
<p class="x" id="FN13"><span class="notemark"></span><a class="notebackref" href="#V20">4:20</a>
<span class="xo">4:20-22 </span><span class="xt">8:21-22</span></p>
<p class="x" id="FN14"><span class="notemark"></span><a class="notebackref" href="#V23">4:23</a>
<span class="xo">4:23 </span><span class="xt">9:35; 4:17</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

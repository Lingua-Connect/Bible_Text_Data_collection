<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Mahendo 14</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Mahendo</a></li>
<li><a href='ACT13.htm'>&lt;</a></li>
<li><a href='ACT.htm'>14</a></li>
<li><a href='ACT15.htm'>&gt;</a></li>
</ul>
<div class="main">
 
<div class='chapterlabel' id="V0"> 14</div><div class='s'>P'aulo na Barinaba manahubiri ko Ikonio </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">14:1 17:2</span></a>Vikara kuko Ikonio, P'aulo na Barinaba makwenda kahi za sinagogi ra Kiyahudi here garizhokala mazowera gao. Bai marihofika mumo sinagogini, makihubirit'o hatha kundi bomu renye ra Ayahudi na at'u mario si Ayahudi makikuluhira.   <span class="verse" id="V2">2&#160;</span><a href="#FN2" class="notemark"><span class="popup">14:2 13:45</span></a>Ela aryahu Ayahudi mario k'amakuluhirire, maavuga akili aryahu at'u mario si Ayahudi ili makale kinyume cha o ndugu.   <span class="verse" id="V3">3&#160;</span><a href="#FN3" class="notemark"><span class="popup">14:3 2:22</span></a>Bai P'aulo na Barinaba makala kut'u kuko kwa muda mure wenye kuhubiri dzulu za Bwana hasiho woga. Ye Bwana akinyesa kukala wo uv̱oro wa nemaye ni wa jeri, kwa kuap'a nguvu za kuhenda miujiza na maut'u ga kwangalaza.   </div><div class='p'> <span class="verse" id="V4">4&#160;</span>Bai ro kundi ra at'u kahi za mudzi uwo rikigazhika, kabadhi kakikala upande wa aryahu Ayahudi, na kabadhi kangine kakikala upande wa aryahu ahumwi.   <span class="verse" id="V5">5&#160;</span><a href="#FN4" class="notemark"><span class="popup">14:5 14:19; 2 T'imo 3:11</span></a>Mwishowe aryahu at'u mario si Ayahudi na o Ayahudi hamwenga na vilongozi, makitsila njama ya kuahenda kit'u kii o ahumwi. Mana were madzapanga maakot'e mawe.   <span class="verse" id="V6">6&#160;</span><a href="#FN5" class="notemark"><span class="popup">14:6 Math' 10:23</span></a>K'uzhona zho o ahumwi makivigundua na makichimbira kwenda kahi za midzi ya Lukaonia ambayo ni Lusitera na Deribe, kidza machenda hatha kahi za go malalo gadzigoizunguluka yo midzi iyo.   <span class="verse" id="V7">7&#160;</span>Marihokala ma kuko, bai maenderera kuhubiri wo Uv̱oro Udzo wa Mulungu.   </div><div class='s'>P'aulo anahoza kidende ko Lusitera </div> <div class='p'> <span class="verse" id="V8">8&#160;</span><a href="#FN6" class="notemark"><span class="popup">14:8 3:2</span></a>Bai kuko Lusitera kwere kuna mwanamulume mumwenga ariyekala wazhalwa kidende, naye were k'adzanenda hatha siku mwenga.   <span class="verse" id="V9">9&#160;</span>Vikara akikelesi akimusirikiza P'aulo ananena. Bai P'aulo akimuthema dzitso ye kidende na akimona kukala anakuluhira kukala andahozwa,   <span class="verse" id="V10">10&#160;</span>Kwa vizho akinena naye kwa sauthi ya dzulu akimwamba, “H'aya ungarara na magulugo!” Haho henye ye mut'u akiguluka na akikwatya kwanenda.   <span class="verse" id="V11">11&#160;</span><a href="#FN7" class="notemark"><span class="popup">14:11 28:6</span></a>K'uzhona zho, ro kundi ra at'u ririhoona vizho arizhokala P'aulo adzahenda, mapiga k'ululu kahi za luga yao ya Kilukaonia na kuamba, “Milungu idzathima kwehu kwa umbo ra anadamu benwi!”   <span class="verse" id="V12">12&#160;</span>Bai Barinaba makimwamba nde Zeusi,<a href="#FN8" class="notemark">*<span class="popup">14:12 Zeusi were nde mulungu mubomu wa Ayunani.</span></a> P'aulo ye makimwamba nde Herime,<a href="#FN9" class="notemark">†<span class="popup">14:12 Herime were ni mulungu mungine wa Ayunani ambaye were anadima kuhumwa anene ni Zeusi.</span></a> mana nde ariyekala ananena.   <span class="verse" id="V13">13&#160;</span><a href="#FN10" class="notemark"><span class="popup">14:13-15 10:25-26; Dani 2:46</span></a>Ye mulombi wa Zeusi, ambaye hekalure were ri ko ndze ya wo mudzi, akidza na ndzao za ng'ombe na viremba zha maluwa muhaka ho muryango wa kwangirira mo mudzini. Iye hamwenga na ro kundi ra at'u were manamala kuambozera sadaka o ahumwi.   </div><div class='p'> <span class="verse" id="V14">14&#160;</span>Ela Barinaba na P'aulo marihosikira maut'u gaga, mahala zo nguwo zao makizitharura kunyesa kukala zho at'u marizhokala mananena na kuhenda were k'aviafwaha kamare. Nao lola mauka malo muhaka mo kundini kuno manaamba,   <span class="verse" id="V15">15&#160;</span><a href="#FN11" class="notemark"><span class="popup">14:15 Kumbo 20:11; 1 Akor 8:4-6</span></a>“Asena, kwanoni munahenda kit'u dza kino? Siswi naswi be fu at'u thu, fu binadamu dza here ninwi. Siswi fudzamurehera Uv̱oro Udzo, hudzire humwambire muriche kuhasa vit'u vivi visizho mana na mumugalukire Mulungu ariye moyo, na ariyeumba dzulu na ts'i na bahari na zhosini virizho mumo.   <span class="verse" id="V16">16&#160;</span><a href="#FN12" class="notemark"><span class="popup">14:16 17:30</span></a>Haho kapindi, iye Mulungu, waaricha at'u osi mathuwe maut'u gao genye.   <span class="verse" id="V17">17&#160;</span><a href="#FN13" class="notemark"><span class="popup">14:17 Zabu 147:8; Jere 5:24</span></a>Ela hamwenga na vizho k'arichire kudzambozera ushahidhi wa kukala a kuko. Iye Mulungu anamup'a v̱ula kula dzulu na anamup'a vilimo vidzo, iye vizho anamugera chakurya kinji na anayadzaza mioyo yenu raha.”   <span class="verse" id="V18">18&#160;</span>Na lola hatha bada ya maneno gaga kidza zhakala vikomu kwa P'aulo na Barinaba kuzulia ro kundi risiambozere sadaka.   </div><div class='p'> <span class="verse" id="V19">19&#160;</span><a href="#FN14" class="notemark"><span class="popup">14:19 14:5; 13:50; 17:13; 2 Akor 11:25</span></a>Ndo kukidza Ayahudi angine kula Anitiokia na Ikonio, makidzanena na o at'u hatha o at'u makigwira go gao. Makimukot'a mawe P'aulo na makimuv̱urura muhadhi ko ndze ya wo mudzi, kuno manaona kukala adzafwa beo.   <span class="verse" id="V20">20&#160;</span>Ela o anafundzi marihomukundzumanyikira, waungarara na akiuya kaheri mo mudzini. Bai siku ya hiriye, iye na Barinaba mauka na machenda Deribe.   </div><div class='s'>P'aulo na Barinaba manauya Anitiokia </div> <div class='p'> <span class="verse" id="V21">21&#160;</span>Bai P'aulo na Barinaba mahubiri wo Uv̱oro Udzo kuko Deribe na at'u anji enye makimukuluhira Jesu. Badaye makiuya ko Lusitera, Ikonio na Anitiokia,   <span class="verse" id="V22">22&#160;</span><a href="#FN15" class="notemark"><span class="popup">14:22 11:23</span></a>kuno manaangiza nguvu na kuap'a moyo o anafundzi ili maenderere kutoa kahi za ro kuluhiro. Makiamba, “Ko kwangira kahi za uthawali wa Mulungu, be suthi fukirire shidha nyinji zenye.”   <span class="verse" id="V23">23&#160;</span><a href="#FN16" class="notemark"><span class="popup">14:23 6:6; Tit 1:5</span></a>Bai kahi za wakathi uwo vizho, P'aulo na Barinaba matsagula azee kahi za kila kanisa, na kwa kufunga na kuvoya, makiaika mbere za ye Bwana mariyemukuluhira.   </div><div class='p'> <span class="verse" id="V24">24&#160;</span>Kigonya o ahumwi makikira na jimbo ra P'isidia na makifika P'amufulia.   <span class="verse" id="V25">25&#160;</span>Bai kuko P'amufulia mahubiri ro neno ra Mulungu kahi za mudzi wa P'eriga ndo makitharamuka machenda Atalia.   <span class="verse" id="V26">26&#160;</span><a href="#FN17" class="notemark"><span class="popup">14:26 13:1-2</span></a>Kuko Atalia machangira chomboni na makidziuja Anitiokia ambako ndo marikovoyerwa ho chaho kwamba Mulungu aaonere mbazi na aavize kahi za yo kazi ambayo were ndo vivi madzaimarigiza.   <span class="verse" id="V27">27&#160;</span><a href="#FN18" class="notemark"><span class="popup">14:27 11:18; 15:12</span></a>Bai marihofika kuko, marikusanya hamwenga ro kanisa na makithala kila kit'u ambacho ye Mulungu wakihenda kukirira kwa ao, na makithala viryahu ambazho Mulungu wavugula muryango na o at'u mario si Ayahudi makikuluhira.   <span class="verse" id="V28">28&#160;</span>Nao bai o ani P'aulo makala kuko na o anafundzi kwa muda mure wenye.   </div><ul class='tnav'>
<li><a href='index.htm'>Mahendo</a></li>
<li><a href='ACT13.htm'>&lt;</a></li>
<li><a href='ACT.htm'>14</a></li>
<li><a href='ACT15.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">14:1</a>
<span class="xo">14:1 </span><span class="xt">17:2</span></p>
<p class="x" id="FN2"><span class="notemark"></span><a class="notebackref" href="#V2">14:2</a>
<span class="xo">14:2 </span><span class="xt">13:45</span></p>
<p class="x" id="FN3"><span class="notemark"></span><a class="notebackref" href="#V3">14:3</a>
<span class="xo">14:3 </span><span class="xt">2:22</span></p>
<p class="x" id="FN4"><span class="notemark"></span><a class="notebackref" href="#V5">14:5</a>
<span class="xo">14:5 </span><span class="xt">14:19; 2 T'imo 3:11</span></p>
<p class="x" id="FN5"><span class="notemark"></span><a class="notebackref" href="#V6">14:6</a>
<span class="xo">14:6 </span><span class="xt">Math' 10:23</span></p>
<p class="x" id="FN6"><span class="notemark"></span><a class="notebackref" href="#V8">14:8</a>
<span class="xo">14:8 </span><span class="xt">3:2</span></p>
<p class="x" id="FN7"><span class="notemark"></span><a class="notebackref" href="#V11">14:11</a>
<span class="xo">14:11 </span><span class="xt">28:6</span></p>
<p class="f" id="FN8"><span class="notemark">*</span><a class="notebackref" href="#V12">14:12</a>
<span class="fr">14:12 </span><span class="ft">Zeusi were nde mulungu mubomu wa Ayunani.</span></p>
<p class="f" id="FN9"><span class="notemark">†</span><a class="notebackref" href="#V12">14:12</a>
<span class="fr">14:12 </span><span class="ft">Herime were ni mulungu mungine wa Ayunani ambaye were anadima kuhumwa anene ni Zeusi.</span></p>
<p class="x" id="FN10"><span class="notemark"></span><a class="notebackref" href="#V13">14:13</a>
<span class="xo">14:13-15 </span><span class="xt">10:25-26; Dani 2:46</span></p>
<p class="x" id="FN11"><span class="notemark"></span><a class="notebackref" href="#V15">14:15</a>
<span class="xo">14:15 </span><span class="xt">Kumbo 20:11; 1 Akor 8:4-6</span></p>
<p class="x" id="FN12"><span class="notemark"></span><a class="notebackref" href="#V16">14:16</a>
<span class="xo">14:16 </span><span class="xt">17:30</span></p>
<p class="x" id="FN13"><span class="notemark"></span><a class="notebackref" href="#V17">14:17</a>
<span class="xo">14:17 </span><span class="xt">Zabu 147:8; Jere 5:24</span></p>
<p class="x" id="FN14"><span class="notemark"></span><a class="notebackref" href="#V19">14:19</a>
<span class="xo">14:19 </span><span class="xt">14:5; 13:50; 17:13; 2 Akor 11:25</span></p>
<p class="x" id="FN15"><span class="notemark"></span><a class="notebackref" href="#V22">14:22</a>
<span class="xo">14:22 </span><span class="xt">11:23</span></p>
<p class="x" id="FN16"><span class="notemark"></span><a class="notebackref" href="#V23">14:23</a>
<span class="xo">14:23 </span><span class="xt">6:6; Tit 1:5</span></p>
<p class="x" id="FN17"><span class="notemark"></span><a class="notebackref" href="#V26">14:26</a>
<span class="xo">14:26 </span><span class="xt">13:1-2</span></p>
<p class="x" id="FN18"><span class="notemark"></span><a class="notebackref" href="#V27">14:27</a>
<span class="xo">14:27 </span><span class="xt">11:18; 15:12</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

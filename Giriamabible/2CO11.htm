<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 2 Akorintho 11</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 Akorintho</a></li>
<li><a href='2CO10.htm'>&lt;</a></li>
<li><a href='2CO.htm'>11</a></li>
<li><a href='2CO12.htm'>&gt;</a></li>
</ul>
<div class="main">
 
<div class='chapterlabel' id="V0"> 11</div><div class='s'>P'aulo ananena dzulu za ahumwi a ulongo </div> <div class='p'> <span class="verse" id="V1">1&#160;</span>Nikahendza kukala munivumirire vichache ninene wo uzuzu wangu. Hatha kwandza munanivumirira kare.   <span class="verse" id="V2">2&#160;</span><a href="#FN1" class="notemark"><span class="popup">11:2 Aefe 5:25-27</span></a>Kwani mimi be nina wivu nanwi, ela wivu uu ni wa kimulungu. Ninwi namuhendya mulolwe, na nimulazhe here musichana kwa mulume mumwenga, Masihi.   <span class="verse" id="V3">3&#160;</span><a href="#FN2" class="notemark"><span class="popup">11:3 Mwan 3:1-5, 13</span></a>Maazo genu ninwi kwa Masihi nigakale maeri na ga ujeri. Ela ninaona kukala mundangamizwa ngira hatha wo uaminifu wenu kwa Masihi muuriche, dza zho nyoka arizhomungamiza ngira Hawa kwa ulachuwe.   <span class="verse" id="V4">4&#160;</span><a href="#FN3" class="notemark"><span class="popup">11:4 Agal 1:8-9</span></a>Mana ninaona kukala kila mut'u andiyekudza kwenu nwi munamukuluhira thu. Akadzahubiri Masihi tofauti na ye furiyemuhubiri, hedu akadzahubiri dzulu za Roho tofauti na ye muriyemuhokera, hedu akadzahubiri uv̱oro tofauti na uwo muriwoukuluhira, nwi munamuhokera thu!   <span class="verse" id="V5">5&#160;</span><a href="#FN4" class="notemark"><span class="popup">11:5 12:11; 1 Akor 15:10; Agal 2:6, 9</span></a>Siona kukala ao madziihao ahumwi abomu be ni abomu kahi za chochosi kunikira mimi.   <span class="verse" id="V6">6&#160;</span><a href="#FN5" class="notemark"><span class="popup">11:6 1 Akor 2:6-16; Aefe 3:4</span></a>Hangine nadima kukala simanya kunena, ela kumanya ninamanya. Na ut'u uu nidzamwanyesa kahi za kila ngira na kwa kila kit'u.   </div><div class='p'> <span class="verse" id="V7">7&#160;</span><a href="#FN6" class="notemark"><span class="popup">11:7 12:13; 1 Akor 9:12, 18</span></a>Mimi nadzitharamusha ili ninwi mukadime kwanulwa, mana nahubiri Uv̱oro Udzo wa Mulungu kwenu ninwi bule bila kurifwa chochosi. Vidze kwa kuhenda zho nere nahenda dambi?   <span class="verse" id="V8">8&#160;</span><a href="#FN7" class="notemark"><span class="popup">11:8-9 Afil 4:15-18</span></a>Mimi nakubali kuhokera wavizi kula kwa makanisa mangine, na kwa ngira iyo, naahoka vit'u zhao ili nimuhumikire ninwi.   <span class="verse" id="V9">9&#160;</span>Wakathi nirihokala sina kit'u kuko kwenu, simalire wavizi wowosi kula kwenu, ndugu a Mak'edonia ndo marionirehera kila nirichokimala. Nahenda vivi ili nisimubagaze muzigo wowosi. Na kidza sindamubagaza muzigo wowosi kwa ngira yoyosi.   <span class="verse" id="V10">10&#160;</span><a href="#FN8" class="notemark"><span class="popup">11:10 1 Akor 9:15-18</span></a>Na here ujeri wa Masihi urizho ndani mwangu, nindaenderera kudzionya namuna iyo, na k'akuna mut'u andeninyamaza kahi za jimbo ra Akaia.   <span class="verse" id="V11">11&#160;</span><a href="#FN9" class="notemark"><span class="popup">11:11 1 Akor 16:24</span></a>Sinena vivi kwa kukala simwendzi! Mulungu mwenye anamanya kukala ninwi ninamuhendza.   <span class="verse" id="V12">12&#160;</span><a href="#FN10" class="notemark"><span class="popup">11:12 11:5; 12:11</span></a>Na vivi nihendazho be nindaenderera kuvihenda ili ao mamalao nafasi ya kudzionya kukala manahenda kazi dza ii yehu masiipate kamare.   <span class="verse" id="V13">13&#160;</span><a href="#FN11" class="notemark"><span class="popup">11:13 Afil 3:2; Ugun 2:2</span></a>At'u dza ao manakenga at'u kukala manahenda kazi ya Masihi ela ni alongo. Manadzihendya kukala ni ahumwi a Masihi, ela si ahumwi bule.   <span class="verse" id="V14">14&#160;</span>Na iyo si ajabu, mana hatha Shethani naye nikudzihendya malaika wa mulangaza.   <span class="verse" id="V15">15&#160;</span><a href="#FN12" class="notemark"><span class="popup">11:15 4:10; Arum 2:6</span></a>Kwa vizho si ajabu ahumiki a kwakwe nao makidzihendya ahumiki a hachi. Ela mwisho mandarifwa karakara na mahendo gao.   </div><div class='s'>P'aulo ananena dzulu za mashaka garigomupata </div> <div class='p'> <span class="verse" id="V16">16&#160;</span><a href="#FN13" class="notemark"><span class="popup">11:16 12:6</span></a>Ninanena kaheri. Mut'u asinihalire kukala ni muzuzu bule. Na hatha kala vizho ndo muonazho, kidza nihalirani vizho ili nami nipate nafasi ya kudzionya ngaa.   <span class="verse" id="V17">17&#160;</span>Kudzionya kuku nikunenako haha, ninakunena here mut'u muzuzu, si kukala vizho ndo Bwana ahendzazho.   <span class="verse" id="V18">18&#160;</span>Ela kwa kukala at'u anji nikudzionya kwa vit'u zha kibinadamu, hatha mimi nami nadzionya.   <span class="verse" id="V19">19&#160;</span>Vidze nwi alachu, mbona munafwahirwa ni kuavumirira at'u azuzu?   <span class="verse" id="V20">20&#160;</span>At'u manamuhendya here kwamba mu atumwa, manamuhoka vit'u zhenu zhosi, manamukenga, manadzikulula mbere zenu, manamuv̱udhya, kidza nwi munaavumirira thu.   <span class="verse" id="V21">21&#160;</span>Nina haya kunena kukala, siswi were k'ahuna nguvu ya kumuhendera ninwi maut'u dza gago.  </div><div class='p'>Ela kala hana mut'u adimaye kudzionya kwa ut'u wowosi, (ninanena here muzuzu) hatha mimi nami nadima kudzionya kwa ut'u uwo.   <span class="verse" id="V22">22&#160;</span><a href="#FN14" class="notemark"><span class="popup">11:22 Afil 3:5; Arum 11:1</span></a>Kala ao ni Aeburania, hatha mimi nami ni Mueburania. Kala ao ni Aiziraeli, hatha mimi nami ni Muiziraeli. Kala manambola lukolo lwa Burahemu, hatha mimi nami ninambola lukolo lulo.   <span class="verse" id="V23">23&#160;</span><a href="#FN15" class="notemark"><span class="popup">11:23-29 4:8-12; 12:26; 1 Akor 4:11-13; 12:26</span></a><a href="#FN16" class="notemark"><span class="popup">11:23 Kazi nyinji: 1 Akor 15:10; Jela: Mahe 16:23</span></a>Kala ao ni ahumiki a Masihi be mimi ni zaidhi. Ninanena here mut'u wa vilalu. Kala ni kazi nahenda nyinji zaidhi. Kala ni kufungwa, nafungwa k'ana nyinji zaidhi. Kala nikupigwa, napigwa k'ana nyinji zaidhi. Kala ni kumala kwalagwa, namala kwalagwa k'ana nyinji.   <span class="verse" id="V24">24&#160;</span><a href="#FN17" class="notemark"><span class="popup">11:24 Kumbu 25:3</span></a>Dzafisha k'ana ts'ano kupigwa viryahu vibok'o zha Ayahudi mirongo mine kuira kimwenga.   <span class="verse" id="V25">25&#160;</span><a href="#FN18" class="notemark"><span class="popup">11:25 Mahe 14:19; 16:22</span></a>Napigwa midhath'a k'ana t'ahu, nikipigwa mawe lumwenga, nikibandikirwa ni meli k'ana t'ahu. Namanya kukala baharini kwa usiku mumwenga na mutsana mumwenga.   <span class="verse" id="V26">26&#160;</span><a href="#FN19" class="notemark"><span class="popup">11:26 Mahe 9:23; 14:5</span></a>Na kahi za zharo vinji nidzizhokwenda, nidzakala nichangira hatharini k'ana nyinji. Hathari za miho, za ahoki, za Ayahudi andzangu na at'u mario si Ayahudi. Hathari za midzi mibomu na za nyika, hathari za baharini, na hathari za at'u madzihendyao kukala ni ndugu kahi za Masihi.   <span class="verse" id="V27">27&#160;</span><a href="#FN20" class="notemark"><span class="popup">11:27 6:5</span></a>Nidzahenda kazi kwa thabu, namanya kuchesa matso, kukala na ndzala na k'ihu, namanya kufunga, namanya kupigwa ni p'eho na kukala na wira.   <span class="verse" id="V28">28&#160;</span>Na dzulu ya maut'u mangine gosi, muzigo wa kutsundza makanisa gosi, nawo siku zosi were unanilola mimi.   <span class="verse" id="V29">29&#160;</span><a href="#FN21" class="notemark"><span class="popup">11:29 1 Akor 9:22; Agal 6:2</span></a>Ni h'ani adimaye kukala munyonge bila mimi kusikira unyonge uwo? Ni h'ani adimaye kwangizwa dambini bila mimi kusha moyo?   </div><div class='p'> <span class="verse" id="V30">30&#160;</span><a href="#FN22" class="notemark"><span class="popup">11:30 12:5; 1 Akor 1:31</span></a>Nikikala nindadzionya, be nindadzionya dzulu za go maut'u ganyesago unyonge wangu.   <span class="verse" id="V31">31&#160;</span><a href="#FN23" class="notemark"><span class="popup">11:31 1:23</span></a>Iye Mulungu na Baba wa Bwana Jesu, iye av̱iryaye kulikwa hatha kare na kare, anamanya kukala mimi ninanena ujeri.   <span class="verse" id="V32">32&#160;</span><a href="#FN24" class="notemark"><span class="popup">11:32-33 Mahe 9:23-25</span></a>Nirihokala mudzi wa Damesiki, luwali ariyekala ts'ini za muthawali Areta, waniimirira kahi za miv̱irya ya wo mudzi ili anigwire.   <span class="verse" id="V33">33&#160;</span>Ela nathiya, k'anigwirire bule. Nangizwa k'ahuni, nikimbozwa na dhirisha ririrokala kahi za wo ukuta wa mudzi, nikitharamushwa ko ndze.   </div><ul class='tnav'>
<li><a href='index.htm'>2 Akorintho</a></li>
<li><a href='2CO10.htm'>&lt;</a></li>
<li><a href='2CO.htm'>11</a></li>
<li><a href='2CO12.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V2">11:2</a>
<span class="xo">11:2 </span><span class="xt">Aefe 5:25-27</span></p>
<p class="x" id="FN2"><span class="notemark"></span><a class="notebackref" href="#V3">11:3</a>
<span class="xo">11:3 </span><span class="xt">Mwan 3:1-5, 13</span></p>
<p class="x" id="FN3"><span class="notemark"></span><a class="notebackref" href="#V4">11:4</a>
<span class="xo">11:4 </span><span class="xt">Agal 1:8-9</span></p>
<p class="x" id="FN4"><span class="notemark"></span><a class="notebackref" href="#V5">11:5</a>
<span class="xo">11:5 </span><span class="xt">12:11; 1 Akor 15:10; Agal 2:6, 9</span></p>
<p class="x" id="FN5"><span class="notemark"></span><a class="notebackref" href="#V6">11:6</a>
<span class="xo">11:6 </span><span class="xt">1 Akor 2:6-16; Aefe 3:4</span></p>
<p class="x" id="FN6"><span class="notemark"></span><a class="notebackref" href="#V7">11:7</a>
<span class="xo">11:7 </span><span class="xt">12:13; 1 Akor 9:12, 18</span></p>
<p class="x" id="FN7"><span class="notemark"></span><a class="notebackref" href="#V8">11:8</a>
<span class="xo">11:8-9 </span><span class="xt">Afil 4:15-18</span></p>
<p class="x" id="FN8"><span class="notemark"></span><a class="notebackref" href="#V10">11:10</a>
<span class="xo">11:10 </span><span class="xt">1 Akor 9:15-18</span></p>
<p class="x" id="FN9"><span class="notemark"></span><a class="notebackref" href="#V11">11:11</a>
<span class="xo">11:11 </span><span class="xt">1 Akor 16:24</span></p>
<p class="x" id="FN10"><span class="notemark"></span><a class="notebackref" href="#V12">11:12</a>
<span class="xo">11:12 </span><span class="xt">11:5; 12:11</span></p>
<p class="x" id="FN11"><span class="notemark"></span><a class="notebackref" href="#V13">11:13</a>
<span class="xo">11:13 </span><span class="xt">Afil 3:2; Ugun 2:2</span></p>
<p class="x" id="FN12"><span class="notemark"></span><a class="notebackref" href="#V15">11:15</a>
<span class="xo">11:15 </span><span class="xt">4:10; Arum 2:6</span></p>
<p class="x" id="FN13"><span class="notemark"></span><a class="notebackref" href="#V16">11:16</a>
<span class="xo">11:16 </span><span class="xt">12:6</span></p>
<p class="x" id="FN14"><span class="notemark"></span><a class="notebackref" href="#V22">11:22</a>
<span class="xo">11:22 </span><span class="xt">Afil 3:5; Arum 11:1</span></p>
<p class="x" id="FN15"><span class="notemark"></span><a class="notebackref" href="#V23">11:23</a>
<span class="xo">11:23-29 </span><span class="xt">4:8-12; 12:26; 1 Akor 4:11-13; 12:26</span></p>
<p class="f" id="FN16"><span class="notemark"></span><a class="notebackref" href="#V23">11:23</a>
<span class="fr">11:23 </span><span class="ft">Kazi nyinji: 1 Akor 15:10; Jela: Mahe 16:23</span></p>
<p class="x" id="FN17"><span class="notemark"></span><a class="notebackref" href="#V24">11:24</a>
<span class="xo">11:24 </span><span class="xt">Kumbu 25:3</span></p>
<p class="x" id="FN18"><span class="notemark"></span><a class="notebackref" href="#V25">11:25</a>
<span class="xo">11:25 </span><span class="xt">Mahe 14:19; 16:22</span></p>
<p class="x" id="FN19"><span class="notemark"></span><a class="notebackref" href="#V26">11:26</a>
<span class="xo">11:26 </span><span class="xt">Mahe 9:23; 14:5</span></p>
<p class="x" id="FN20"><span class="notemark"></span><a class="notebackref" href="#V27">11:27</a>
<span class="xo">11:27 </span><span class="xt">6:5</span></p>
<p class="x" id="FN21"><span class="notemark"></span><a class="notebackref" href="#V29">11:29</a>
<span class="xo">11:29 </span><span class="xt">1 Akor 9:22; Agal 6:2</span></p>
<p class="x" id="FN22"><span class="notemark"></span><a class="notebackref" href="#V30">11:30</a>
<span class="xo">11:30 </span><span class="xt">12:5; 1 Akor 1:31</span></p>
<p class="x" id="FN23"><span class="notemark"></span><a class="notebackref" href="#V31">11:31</a>
<span class="xo">11:31 </span><span class="xt">1:23</span></p>
<p class="x" id="FN24"><span class="notemark"></span><a class="notebackref" href="#V32">11:32</a>
<span class="xo">11:32-33 </span><span class="xt">Mahe 9:23-25</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Mahendo 6</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Mahendo</a></li>
<li><a href='ACT05.htm'>&lt;</a></li>
<li><a href='ACT.htm'>6</a></li>
<li><a href='ACT07.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='s'>At'u afungahe manatsagulwa maavize o ahumwi </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">6:1 2:45; 4:35</span></a>Vikara kahi za siku zizo, wo murongo wa aryahu anafundzi were unangezeka. Bai o Ayahudi manenao Kiyunani manung'unika dzulu za viryahu marizhokala go magungu gao ganabaguliwa ni o Ayahudi andziyao kahi za maut'u ga kila siku ga kugazha chakurya.   <span class="verse" id="V2">2&#160;</span>K'uzhona zho aryahu ahumwi kumi na airi makiakundzumanya hamwenga o anafundzi, makiamba, “Si vidzo bule siswi huriche neno ra Mulungu na fukwatye kulola maut'u ga chakurya.   <span class="verse" id="V3">3&#160;</span><a href="#FN2" class="notemark"><span class="popup">6:3 1 T'imo 3:7-13</span></a>Kwa vizho bai ndugu, tsagulani anaalume afungahe kahi zenu mario manamanyikana kukala mathele Roho Mweri na mana akili. At'u aa bai yo kazi iyo fundaap'a ao,   <span class="verse" id="V4">4&#160;</span>sino swi, futhuwe wo wa kuvoya na kuhubiri ro neno ra Mulungu.”   </div><div class='p'> <span class="verse" id="V5">5&#160;</span>Bai ro kundi rosi rikifwahizwa ni gago marigokala o ahumwi madzaamba, kwa vizho makiatsagula aa at'u aa: Sitivini, ariye were ni mut'u ariye na kuluhiro bomu na adziyedzala Roho Mweri. Angine were ni Filipu, Purokoro, Nikanori, T'imoni, P'arimena, na Nikolao ambaye were kwao ni Anitiokia. Mut'u yuyu Nikolao were wangira dini ya Kiyahudi, ela gonya akimukuluhira Jesu.   <span class="verse" id="V6">6&#160;</span><a href="#FN3" class="notemark"><span class="popup">6:6 13:2-3; 14:23; 1 T'imo 4:14; 2 T'imo 1:6</span></a>Bai ro kundi ra o at'u mariomukuluhira Jesu rikiahala o at'u aa na rikiaika mbere za o ahumwi. Ndo o ahumwi makivoya na makiaikira mikono yao.   </div><div class='p'> <span class="verse" id="V7">7&#160;</span><a href="#FN4" class="notemark"><span class="popup">6:7 2:41</span></a>Bai ro neno ra Mulungu raenderera kutsamuka kila hat'u. Wo murongo wa ao anafundzi mo Jerusalemu ukingezeka malo-malo na alombi anji enye nao makikuluhira.   </div><div class='s'>Sitivini anagwirwa </div> <div class='p'> <span class="verse" id="V8">8&#160;</span><a href="#FN5" class="notemark"><span class="popup">6:8 2:22</span></a>Mulungu wamuhasa zhomu Sitivini na akimugera nguvu, bai akihenda miujiza na maut'u ga kwangalaza kahi za o at'u.   <span class="verse" id="V9">9&#160;</span>Ela richa hambole at'u makwatye kumupinga. At'u aa were ni ashirika a Sinagogi ra Mahuru (here ririzhokala rinaifwa). Sinagogi riri were rina Ayahudi a kula K'irene na Alekizandiria, na hatha ashirika angine were manambola kahi za majimbo ga Kilikia na Asia. Bai at'u aa makwatya kunenezana na Sitivini,   <span class="verse" id="V10">10&#160;</span><a href="#FN6" class="notemark"><span class="popup">6:10 6:3; Luk 21:15</span></a>ela k'amamwadimire kwa kukala were ananena kwa akili, naye wahenda vivi kwa nguvu za ye Roho Mweri.   <span class="verse" id="V11">11&#160;</span><a href="#FN7" class="notemark"><span class="popup">6:11 Math' 26:59-61</span></a>K'uzhona zho makiats'ots'era at'u fulani ili maambe vivi, “At'u siswi fwamusikira Sitivini ananena maneno mai dzulu za Musa na kidza ananena kufuru kwa Mulungu.”   <span class="verse" id="V12">12&#160;</span>Kwa vizho makiavuga akili o at'u, o athumia a Kiyahudi na o alimu a Sheria. Bai machendamugwira ye Sitivini na makidza naye mbere za ro baraza ra athumia.   <span class="verse" id="V13">13&#160;</span><a href="#FN8" class="notemark"><span class="popup">6:13 18:13; 21:28; Jere 26:11</span></a>Ndo haho makihamboza mashahidhi a ulongo mariomboza ushahidhi na kuamba, “Mut'u yuyu ananena maneno mai dzulu za Hekalu rehu rieri na dzulu za Sheria ya Musa.   <span class="verse" id="V14">14&#160;</span>Kwani fwamusikira anaamba ati yuyu Jesu wa Nazareth'i andaribanda-banda ro Hekalu na go maadha hurigop'ewa ni Musa andagagaluza.”   </div><div class='p'> <span class="verse" id="V15">15&#160;</span>Na o at'u osi mariokala makeresi haho mamuthema dzitso ye Sitivini, na makiwona wo usowe u here uso wa malaika.   </div><ul class='tnav'>
<li><a href='index.htm'>Mahendo</a></li>
<li><a href='ACT05.htm'>&lt;</a></li>
<li><a href='ACT.htm'>6</a></li>
<li><a href='ACT07.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">6:1</a>
<span class="xo">6:1 </span><span class="xt">2:45; 4:35</span></p>
<p class="x" id="FN2"><span class="notemark"></span><a class="notebackref" href="#V3">6:3</a>
<span class="xo">6:3 </span><span class="xt">1 T'imo 3:7-13</span></p>
<p class="x" id="FN3"><span class="notemark"></span><a class="notebackref" href="#V6">6:6</a>
<span class="xo">6:6 </span><span class="xt">13:2-3; 14:23; 1 T'imo 4:14; 2 T'imo 1:6</span></p>
<p class="x" id="FN4"><span class="notemark"></span><a class="notebackref" href="#V7">6:7</a>
<span class="xo">6:7 </span><span class="xt">2:41</span></p>
<p class="x" id="FN5"><span class="notemark"></span><a class="notebackref" href="#V8">6:8</a>
<span class="xo">6:8 </span><span class="xt">2:22</span></p>
<p class="x" id="FN6"><span class="notemark"></span><a class="notebackref" href="#V10">6:10</a>
<span class="xo">6:10 </span><span class="xt">6:3; Luk 21:15</span></p>
<p class="x" id="FN7"><span class="notemark"></span><a class="notebackref" href="#V11">6:11</a>
<span class="xo">6:11 </span><span class="xt">Math' 26:59-61</span></p>
<p class="x" id="FN8"><span class="notemark"></span><a class="notebackref" href="#V13">6:13</a>
<span class="xo">6:13 </span><span class="xt">18:13; 21:28; Jere 26:11</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

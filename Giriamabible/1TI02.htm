<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 1 T'imoth'i 2</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 T'imoth'i</a></li>
<li><a href='1TI01.htm'>&lt;</a></li>
<li><a href='1TI.htm'>2</a></li>
<li><a href='1TI03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>P'aulo analagiza dzulu za mavoyo </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">2:1 Aefe 6:18-19; Afil 4:6</span></a>Vikara dzulu za mavoyo, nikahendza kwandza kamare muavoyere at'u osini. Avoyereni aryahu mario mana mahitaji, na kidza muvoyere at'u angine-angine pia. Mbozani muv̱era kwa Mulungu kwa ut'u wa at'u osini,   <span class="verse" id="V2">2&#160;</span><a href="#FN2" class="notemark"><span class="popup">2:2 Ezra 6:10</span></a>Avoyereni athawali na at'u angine osi mario ni vilongozi. Vivi vindafuhendya futoet'o na dheri, hasiho fujo yoyosi na futoe kimulungu na kieri.   <span class="verse" id="V3">3&#160;</span><a href="#FN3" class="notemark"><span class="popup">2:3 Tit 3:4</span></a>Fukihenda vivi, fundakala funahenda ut'u udzo kidza uriwo unamufwahiza ye Mulungu mwokoli wehu.   <span class="verse" id="V4">4&#160;</span><a href="#FN4" class="notemark"><span class="popup">2:4 Izik 18:23; 2 T'imo 2:25-26; 2 P'et 3:9</span></a>Mulungu anahendza at'u osi maokolwe na madze mamanye ujeri.   <span class="verse" id="V5">5&#160;</span><a href="#FN5" class="notemark"><span class="popup">2:5 Kumbu 6:4-5; 1 Akor 8:6; Arum 3:29-30; 10:12-13</span></a>Mana kahi za Mulungu na mudamu, be hana mut'u mumwenga adimaye kumugwizanya mudamu na ye Mulungu, na mut'u yuyu ni Masihi Jesu. Kuna Mulungu mumwenga na mugwizanyi mumwenga.   <span class="verse" id="V6">6&#160;</span><a href="#FN6" class="notemark"><span class="popup">2:6 Mar 10:45; 2 Akor 5:15; Agal 1:4; Tit 2:14; 1 Joh 3:16; Wakathiwe mwenye: Agal 4:4; Tit 1:3</span></a>Bai iye Masihi Jesu wadzilazha mwenye kwamba aakombole at'u osi. Uwo ndo ushahidhi uriwombozwa kahi za uwo wakathi uriwoikwa, kwamba Mulungu anahendza at'u osi maokoke.   <span class="verse" id="V7">7&#160;</span><a href="#FN7" class="notemark"><span class="popup">2:7 Muhumwi: 1:11-17; Agal 1:1; 2:7-8; Aefe 3:7; 2 T'imo 1:11</span></a>Nami natsagulwa kwa ut'u uwo. Natsagulwa nikale muhumwi na muhubiri na mwalimu, niafundishe o at'u mario si Ayahudi uv̱oro dzulu za kuluhiro na dzulu za ujeri. (Vizho nidzizhonena be si ulongo bule, ni ujeri uhuhu.)   </div><div class='p'> <span class="verse" id="V8">8&#160;</span><a href="#FN8" class="notemark"><span class="popup">2:8 1 P'et 3:7</span></a>Vikara namala niambe vivi, nahendza kila hat'u o alume mavoye kuno madzagoloza mikono mieri ko dzulu. Bai ni mahende vivi hasiho k'oro hedu kunenezana.   </div><div class='p'> <span class="verse" id="V9">9&#160;</span><a href="#FN9" class="notemark"><span class="popup">2:9 1 P'et 3:3-5</span></a>H'aya o anaache nao namala niaadhe kivivi, ao ni mavale nguwo zirizo zinav̱irya. Kidza za ishima na mazivalet'o, si kwa kusonga nyere na kuvala vit'u zha dhahabu na zha lulu, hedu hatha kuvala nguwo za gali,   <span class="verse" id="V10">10&#160;</span><a href="#FN10" class="notemark"><span class="popup">2:10 5:10</span></a>hat'u ha vizho, ni mavale mahendo madzo, mahendo ambago ganav̱irya kwa anaache maambao kukala manamwagoha Mulungu.   <span class="verse" id="V11">11&#160;</span><a href="#FN11" class="notemark"><span class="popup">2:11-12 1 Akor 14:34</span></a>Mwanamuche na ahurire na adzitsereze kamare na afundishwe.   <span class="verse" id="V12">12&#160;</span>K'ahana ruhusa ya mwanamuche yoyosi kufundisha alume hedu hatha kuakeresiza. Mwanamuche anav̱irya anyamale zii.   <span class="verse" id="V13">13&#160;</span><a href="#FN12" class="notemark"><span class="popup">2:13 Mwan 2:7, 21-22; 1 Akor 11:8-9</span></a>Mana ariyeumbwa kimbere ni Adamu, ndo Hawa akiumbwa.   <span class="verse" id="V14">14&#160;</span><a href="#FN13" class="notemark"><span class="popup">2:14 Mwan 3:1-6, 13; 2 Akor 11:3</span></a>Iye Adamu siye ariyekengwa ni Shethani bule, ariyekengwa ni Shethani na akimukosera Mulungu ni iye muche.   <span class="verse" id="V15">15&#160;</span>Ela hatha hamwenga na vizho anaache mandaokolwa kukirira na kuzhala ana, bora thu maenderere kukuluhira, makale na mahendzo na makale aeri na enye lau.   </div><ul class='tnav'>
<li><a href='index.htm'>1 T'imoth'i</a></li>
<li><a href='1TI01.htm'>&lt;</a></li>
<li><a href='1TI.htm'>2</a></li>
<li><a href='1TI03.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">2:1</a>
<span class="xo">2:1 </span><span class="xt">Aefe 6:18-19; Afil 4:6</span></p>
<p class="x" id="FN2"><span class="notemark"></span><a class="notebackref" href="#V2">2:2</a>
<span class="xo">2:2 </span><span class="xt">Ezra 6:10</span></p>
<p class="x" id="FN3"><span class="notemark"></span><a class="notebackref" href="#V3">2:3</a>
<span class="xo">2:3 </span><span class="xt">Tit 3:4</span></p>
<p class="x" id="FN4"><span class="notemark"></span><a class="notebackref" href="#V4">2:4</a>
<span class="xo">2:4 </span><span class="xt">Izik 18:23; 2 T'imo 2:25-26; 2 P'et 3:9</span></p>
<p class="x" id="FN5"><span class="notemark"></span><a class="notebackref" href="#V5">2:5</a>
<span class="xo">2:5 </span><span class="xt">Kumbu 6:4-5; 1 Akor 8:6; Arum 3:29-30; 10:12-13</span></p>
<p class="f" id="FN6"><span class="notemark"></span><a class="notebackref" href="#V6">2:6</a>
<span class="fr">2:6 </span><span class="ft">Mar 10:45; 2 Akor 5:15; Agal 1:4; Tit 2:14; 1 Joh 3:16; Wakathiwe mwenye: Agal 4:4; Tit 1:3</span></p>
<p class="f" id="FN7"><span class="notemark"></span><a class="notebackref" href="#V7">2:7</a>
<span class="fr">2:7 </span><span class="ft">Muhumwi: 1:11-17; Agal 1:1; 2:7-8; Aefe 3:7; 2 T'imo 1:11</span></p>
<p class="x" id="FN8"><span class="notemark"></span><a class="notebackref" href="#V8">2:8</a>
<span class="xo">2:8 </span><span class="xt">1 P'et 3:7</span></p>
<p class="x" id="FN9"><span class="notemark"></span><a class="notebackref" href="#V9">2:9</a>
<span class="xo">2:9 </span><span class="xt">1 P'et 3:3-5</span></p>
<p class="x" id="FN10"><span class="notemark"></span><a class="notebackref" href="#V10">2:10</a>
<span class="xo">2:10 </span><span class="xt">5:10</span></p>
<p class="x" id="FN11"><span class="notemark"></span><a class="notebackref" href="#V11">2:11</a>
<span class="xo">2:11-12 </span><span class="xt">1 Akor 14:34</span></p>
<p class="x" id="FN12"><span class="notemark"></span><a class="notebackref" href="#V13">2:13</a>
<span class="xo">2:13 </span><span class="xt">Mwan 2:7, 21-22; 1 Akor 11:8-9</span></p>
<p class="x" id="FN13"><span class="notemark"></span><a class="notebackref" href="#V14">2:14</a>
<span class="xo">2:14 </span><span class="xt">Mwan 3:1-6, 13; 2 Akor 11:3</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

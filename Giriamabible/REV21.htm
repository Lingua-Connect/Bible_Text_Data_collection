<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Ugunulo 21</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Ugunulo</a></li>
<li><a href='REV20.htm'>&lt;</a></li>
<li><a href='REV.htm'>21</a></li>
<li><a href='REV22.htm'>&gt;</a></li>
</ul>
<div class="main">
 
<div class='chapterlabel' id="V0"> 21</div><div class='s'>Jerusalemu mbisha </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">21:1 21:5; Isa 65:17; 2 P'et 3:13</span></a>Bada ya gago, nikiona mulunguni kusha na ts'i mbisha, mana ko mulunguni kwa kapindi na ts'i ya kapindi zhakala zhagonya kukira, na were k'akuna bahari kaheri.   <span class="verse" id="V2">2&#160;</span><a href="#FN2" class="notemark"><span class="popup">21:2 3:12; 19:7; 21:9–22:5, 17; Isa 52:1; Math' 22:2; Agal 4:26; Aebu 11:16; 12:22</span></a>Nikiwona wo Mudzi Mueri, yani Jerusalemu mbisha. Bai Jerusalemu iyo yathima kula kuko dzulu mulunguni kwa Mulungu, na were idzathayarishwa dza viryahu zha bibi harusi apambwazho kumuthariza mulumewe.   <span class="verse" id="V3">3&#160;</span><a href="#FN3" class="notemark"><span class="popup">21:3 7:15; Alaw 26:12; Izik 37:26-28; Zaka 2:5; 2 Akor 6:16</span></a>Nikisikira mumiro wa mut'u unanena zhomu kula haho henye cho kihi cha endzi. Ukiamba, “Lola vivi be makalo ga Mulungu, ni hamwenga na anadamu. Andakala hamwenga nao, nao mandakala at'ue na iye Mulungu mwenye andakala hamwenga nao.<a href="#FN4" class="notemark">*<span class="popup">21:3 Maoro mangine ganaamba, ‘naye andakala Mulungu wao.’</span></a>   <span class="verse" id="V4">4&#160;</span><a href="#FN5" class="notemark"><span class="popup">21:4 7:17; Isa 26:19; 35:10</span></a>Mulungu andaafuta matsozi gosi. K'akundakala na kifwa kaheri, hedu huzuni. K'akundakala na kulumira na k'akundakala na kiriro kaheri. Mana maut'u gosini ga kapindi gandakala gadzagoma kukira.”   </div><div class='p'> <span class="verse" id="V5">5&#160;</span><a href="#FN6" class="notemark"><span class="popup">21:5 5:7; 21:1; Isa 43:19; 2 Akor 5:17; Ga ujeri: 19:9</span></a>Gonya iye ariyekala akelesi kahi za cho kihi cha endzi akiamba, “Lola vivi be ninahenda kila kit'u kikale kisha.” Kidza akiamba, “Gandhike gaga, mana ni maneno ga kukuluhirika na ga ujeri.”   <span class="verse" id="V6">6&#160;</span><a href="#FN7" class="notemark"><span class="popup">21:6 1:8; 7:17; 22:1; Isa 55:1; Zaka 14:8; Joh 7:37</span></a>H'aya iye vizho, akiamba, “Vidzakala! Mimi ndimi Alifa na Omega. Ndimi mwandzo na ndimi mwisho. Kila mut'u mwenye k'ihu, nindamup'a madzi ga bule anwe kula kwa matso ga madzi ga uzima.   <span class="verse" id="V7">7&#160;</span><a href="#FN8" class="notemark"><span class="popup">21:7 2 Samw 7:14; Izik 11:20</span></a>Kila andiyeshinda nindamup'a maut'u gago gosi. Andakala mwanangu, nami nindakala Mulunguwe.   <span class="verse" id="V8">8&#160;</span><a href="#FN9" class="notemark"><span class="popup">21:8 2:11; 19:20; 21:27</span></a>Ela at'u osi aoga, na masiokuluhira, na ahendi a maitsi-maitsi, na alagi, na azindzi, na atsai, na mavoyao vizuka, na alongo osi, hat'u hao ni riro ziya ra moho wa baruthi. Na kicho bai ndicho kifwa cha hiri.”   </div><div class='s'>Mudzi musha </div> <div class='p'> <span class="verse" id="V9">9&#160;</span><a href="#FN10" class="notemark"><span class="popup">21:9–22:5 Isa 54:1-17</span></a><a href="#FN11" class="notemark"><span class="popup">21:9 15:1</span></a>Vinakira vivi, mumwenga wa o malaika afungahe mariokala mana vidhuwa vifungahe zha gago mapigo mafungahe ga mwisho akidzanamba, “Ndzo nikwanyese ye bibi harusi, mukaza ye Mwana Ng'ondzi.”   <span class="verse" id="V10">10&#160;</span><a href="#FN12" class="notemark"><span class="popup">21:10 17:3; Izik 40:2; Math' 4:8</span></a>Bai ye malaika akinihala kahi za Roho hatha dzulu ya murima mubomu kidza mure. Kuko, akinanyesa uwo mudzi mubomu mueri wa Jerusalemu. Nawo were unathima kula kwa Mulungu kuko dzulu mulunguni.   <span class="verse" id="V11">11&#160;</span><a href="#FN13" class="notemark"><span class="popup">21:11 21:18, 23; Isa 60:1-3, 19; Izik 43:2</span></a>Mudzi uu were unang'ala mulangaza wa Mulungu. Mulangaza uwo were unang'ala zhomu dza viryahu mawe ga th'amani ga jasipa gang'alazho. Pia mudzi uu were unanyesa here kilolo.   <span class="verse" id="V12">12&#160;</span><a href="#FN14" class="notemark"><span class="popup">21:12-13 7:5-8; Mwan 35:22-26; Kumbo 28:21; Izik 48:30-35</span></a>Were udzadengerekwa ni ukuta mubomu, wenye ure wa dzulu. Kidza were una miryango mibomu, kumi na miri. Kila muryangoni were haimire malaika. Dzulu za kila muryango, were handhikwa madzina ga zizo mbari kumi na mbiri za ana a Iziraeli.   <span class="verse" id="V13">13&#160;</span>Kila luhande lwa uwo ukuta lwere luna miryango mihahu. Luhande lwa mwambolero wa dzuwa miryango mihahu, lwa kwa mwaka miryango mihahu, lwa mutserero wa dzuwa miryango mihahu, na lwa kwa vuri miryango mihahu.   <span class="verse" id="V14">14&#160;</span><a href="#FN15" class="notemark"><span class="popup">21:14 Aebu 11:10; Aefe 2:20</span></a>Na uwo ukuta wa mudzi uu were waakwa dzulu za musinji wa mawe kumi na mairi. Kila iwe were randhikwa dzina mwenga ra aryahu ahumwi kumi na airi a iye Mwana Ng'ondzi.   </div><div class='p'> <span class="verse" id="V15">15&#160;</span><a href="#FN16" class="notemark"><span class="popup">21:15 11:1; Izik 40:3</span></a>Bai iye malaika ariyenena nami, wakala adzagwirira mudhath'a wa kupimira. Na mudhath'a uu were watengezwa na dhahabu. Nawo were ni wa kupimira wo mudzi mubomu, hamwenga na yo miryangoye mibomu, na zizo k'ut'aze.   <span class="verse" id="V16">16&#160;</span><a href="#FN17" class="notemark"><span class="popup">21:16 Izik 48:16-17</span></a>Iye malaika waupima wo mudzi na walamuwe uchenda karakara de na urewe. Urewe were ni maili alifu mwenga na magana matsano, na walamuwe na kimoche nazho dza zho.   <span class="verse" id="V17">17&#160;</span>Kidza akipima kimo cha wo ukuta wa wo mudzi na ukimbola futi magana mairi na kumi na t'andahu. Vivi ni kulengana na cho kipimo kikubaliwacho ni anadamu, ambacho ndicho arichokala ye malaika anahumira.   <span class="verse" id="V18">18&#160;</span><a href="#FN18" class="notemark"><span class="popup">21:18-21 21:11; Isa 54:11-12; Izik 28:13</span></a>Wo mudzi wenye were waakwa na dhahabu safi, ya kung'ala-ng'ala here kilolo. Ukutawe wo ukikala waakwa na mawe ga jasipa.   <span class="verse" id="V19">19&#160;</span>Misinji ya wo ukuta wa wo mudzi mubomu were idzapambwa na mawe ga kima kibomu ga kila samupuli. Musinji wa kwandza were ni wa mawe ga jasipa, wa hiri ukikala ni wa mawe ga yakuti samawi, wa hahu ukikala ni wa mawe ga kalikedoni, na wa ne ukikala ni wa mawe ga zumaridi.   <span class="verse" id="V20">20&#160;</span>Wa tsano wakala ni wa mawe ga sadoniki, wa handahu ukikala ni wa mawe ga akiki, wa fungahe wakala ni wa mawe ga kirisilitho, na wa nane ukikala ni wa mawe ga zabarajadi. Musinji wa chenda wakala ni wa mawe ga yakuti ya manjano, wa kumi ukikala ni wa mawe ga kirisopuraso. Musinji wa kumi na mwenga wakala ni wa mawe ga hiakinitho, na wa kumi na mbiri ukikala ni wa mawe ga amethisito.   <span class="verse" id="V21">21&#160;</span>Yo miryango mibomu kumi na miri were ni ya lulu kumi na mbiri. Kila muryango were watengezwa kwa lulu mwenga. Barabara za mudzi uwo were zatengezwa na dhahabu safi, inyesayo here kilolo.   </div><div class='p'> <span class="verse" id="V22">22&#160;</span><a href="#FN19" class="notemark"><span class="popup">21:22 11:17</span></a>Sionere Hekalu rorosi kahi za mudzi uwo. Mana Hekalu rao were ni iye Bwana Mulungu, mwenye nguvu zosi na iye Mwana Ng'ondzi.   <span class="verse" id="V23">23&#160;</span><a href="#FN20" class="notemark"><span class="popup">21:23 22:5; Isa 60:1-2, 19-20; 24:23</span></a>Na mudzi uwo were k'auhumira mulangaza wa dzuwa hedu mwezi, mana mulangazawe were ni iyo nguma ya Mulungu na taa ra mudzi uwo were ni iye Mwana Ng'ondzi.   <span class="verse" id="V24">24&#160;</span><a href="#FN21" class="notemark"><span class="popup">21:24 Zabu 68:29; Isa 60:3</span></a>Makabila gosi ga urumwengu gandanenda gakilongozwa ni uwo mulangaza wa mudzi uwo. Na athawali a dhuniani mandaureha ushaha wao mumo.   <span class="verse" id="V25">25&#160;</span><a href="#FN22" class="notemark"><span class="popup">21:25-26 Isa 60:11</span></a>Na miryangoye k'aindafungwa bule, indakala lwazu wakathi wosi, kwa kukala kuko k'akuna usiku hedu mutsana.   <span class="verse" id="V26">26&#160;</span>Nguma ya makabila ga urumwengu na ishima yao, zhosi vindarefwa kahi za mudzi uwo.   <span class="verse" id="V27">27&#160;</span><a href="#FN23" class="notemark"><span class="popup">21:27 21:8; 22:15; Isa 35:8; 52:1; Izik 44:9; 1 Akor 6:9-10; 2 P'et 3:13; Kithabu cha Uzima: 3:5</span></a>Ela kit'u chochosi kiricho ni kikolo, na mut'u yoyosi ahendaye maut'u maitsi-maitsi, na mut'u mulongo, osi k'amandangira bule kuko. Mandiongira kuko ni aryahu at'u mario madzina gao gandhikwa kahi za cho kithabu cha uzima cha iye Mwana Ng'ondzi.   </div><ul class='tnav'>
<li><a href='index.htm'>Ugunulo</a></li>
<li><a href='REV20.htm'>&lt;</a></li>
<li><a href='REV.htm'>21</a></li>
<li><a href='REV22.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">21:1</a>
<span class="xo">21:1 </span><span class="xt">21:5; Isa 65:17; 2 P'et 3:13</span></p>
<p class="x" id="FN2"><span class="notemark"></span><a class="notebackref" href="#V2">21:2</a>
<span class="xo">21:2 </span><span class="xt">3:12; 19:7; 21:9–22:5, 17; Isa 52:1; Math' 22:2; Agal 4:26; Aebu 11:16; 12:22</span></p>
<p class="x" id="FN3"><span class="notemark"></span><a class="notebackref" href="#V3">21:3</a>
<span class="xo">21:3 </span><span class="xt">7:15; Alaw 26:12; Izik 37:26-28; Zaka 2:5; 2 Akor 6:16</span></p>
<p class="f" id="FN4"><span class="notemark">*</span><a class="notebackref" href="#V3">21:3</a>
<span class="fr">21:3 </span><span class="ft">Maoro mangine ganaamba, ‘naye andakala Mulungu wao.’</span></p>
<p class="x" id="FN5"><span class="notemark"></span><a class="notebackref" href="#V4">21:4</a>
<span class="xo">21:4 </span><span class="xt">7:17; Isa 26:19; 35:10</span></p>
<p class="f" id="FN6"><span class="notemark"></span><a class="notebackref" href="#V5">21:5</a>
<span class="fr">21:5 </span><span class="ft">5:7; 21:1; Isa 43:19; 2 Akor 5:17; Ga ujeri: 19:9</span></p>
<p class="x" id="FN7"><span class="notemark"></span><a class="notebackref" href="#V6">21:6</a>
<span class="xo">21:6 </span><span class="xt">1:8; 7:17; 22:1; Isa 55:1; Zaka 14:8; Joh 7:37</span></p>
<p class="x" id="FN8"><span class="notemark"></span><a class="notebackref" href="#V7">21:7</a>
<span class="xo">21:7 </span><span class="xt">2 Samw 7:14; Izik 11:20</span></p>
<p class="x" id="FN9"><span class="notemark"></span><a class="notebackref" href="#V8">21:8</a>
<span class="xo">21:8 </span><span class="xt">2:11; 19:20; 21:27</span></p>
<p class="x" id="FN10"><span class="notemark"></span><a class="notebackref" href="#V9">21:9</a>
<span class="xo">21:9–22:5 </span><span class="xt">Isa 54:1-17</span></p>
<p class="x" id="FN11"><span class="notemark"></span><a class="notebackref" href="#V9">21:9</a>
<span class="xo">21:9 </span><span class="xt">15:1</span></p>
<p class="x" id="FN12"><span class="notemark"></span><a class="notebackref" href="#V10">21:10</a>
<span class="xo">21:10 </span><span class="xt">17:3; Izik 40:2; Math' 4:8</span></p>
<p class="x" id="FN13"><span class="notemark"></span><a class="notebackref" href="#V11">21:11</a>
<span class="xo">21:11 </span><span class="xt">21:18, 23; Isa 60:1-3, 19; Izik 43:2</span></p>
<p class="x" id="FN14"><span class="notemark"></span><a class="notebackref" href="#V12">21:12</a>
<span class="xo">21:12-13 </span><span class="xt">7:5-8; Mwan 35:22-26; Kumbo 28:21; Izik 48:30-35</span></p>
<p class="x" id="FN15"><span class="notemark"></span><a class="notebackref" href="#V14">21:14</a>
<span class="xo">21:14 </span><span class="xt">Aebu 11:10; Aefe 2:20</span></p>
<p class="x" id="FN16"><span class="notemark"></span><a class="notebackref" href="#V15">21:15</a>
<span class="xo">21:15 </span><span class="xt">11:1; Izik 40:3</span></p>
<p class="x" id="FN17"><span class="notemark"></span><a class="notebackref" href="#V16">21:16</a>
<span class="xo">21:16 </span><span class="xt">Izik 48:16-17</span></p>
<p class="x" id="FN18"><span class="notemark"></span><a class="notebackref" href="#V18">21:18</a>
<span class="xo">21:18-21 </span><span class="xt">21:11; Isa 54:11-12; Izik 28:13</span></p>
<p class="x" id="FN19"><span class="notemark"></span><a class="notebackref" href="#V22">21:22</a>
<span class="xo">21:22 </span><span class="xt">11:17</span></p>
<p class="x" id="FN20"><span class="notemark"></span><a class="notebackref" href="#V23">21:23</a>
<span class="xo">21:23 </span><span class="xt">22:5; Isa 60:1-2, 19-20; 24:23</span></p>
<p class="x" id="FN21"><span class="notemark"></span><a class="notebackref" href="#V24">21:24</a>
<span class="xo">21:24 </span><span class="xt">Zabu 68:29; Isa 60:3</span></p>
<p class="x" id="FN22"><span class="notemark"></span><a class="notebackref" href="#V25">21:25</a>
<span class="xo">21:25-26 </span><span class="xt">Isa 60:11</span></p>
<p class="f" id="FN23"><span class="notemark"></span><a class="notebackref" href="#V27">21:27</a>
<span class="fr">21:27 </span><span class="ft">21:8; 22:15; Isa 35:8; 52:1; Izik 44:9; 1 Akor 6:9-10; 2 P'et 3:13; Kithabu cha Uzima: 3:5</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

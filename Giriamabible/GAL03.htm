<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Agalatia 3</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Agalatia</a></li>
<li><a href='GAL02.htm'>&lt;</a></li>
<li><a href='GAL.htm'>3</a></li>
<li><a href='GAL04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>Mut'u k'ahendywa muhachi ni kuthuwa Sheria </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">3:1 5:7</span></a>H'enwi Agalatia azuzu! Ni h'ani ariyemuloga? Ye Jesu Masihi, be waelezwa lwazu-lwazu kwenu kidza mbere za kila mut'u, kukala iye wasulubiwa kwa ut'u wenu.   <span class="verse" id="V2">2&#160;</span><a href="#FN2" class="notemark"><span class="popup">3:2-5 4:6; Arum 8:9-16; 2 Akor 3:6, 17</span></a>Namala nimuze kit'u kimwenga: Ye Roho, mwamuhokera kwa kukala were munathuwa Sheria ya Kiyahudi, hedu mwamuhokera kukirira na Uv̱oro Udzo muriwombirizwa na mukiukuluhira?   <span class="verse" id="V3">3&#160;</span>Yani mu azuzu namuna iyo nwi? Mwaandza t'ot'ot'o kumusikira Roho Mweri, vino munamala kumarigiza kwa nguvu zenu enye?   <span class="verse" id="V4">4&#160;</span><a href="#FN3" class="notemark"><span class="popup">3:4 4:11</span></a>Vikara zo thabu zosi murizopata, were ni za kihuhu? Naona were si za kihuhu bule.   <span class="verse" id="V5">5&#160;</span>Kwa vizho Mulungu wamup'a Roho Mweri na akihenda miujiza kahi zenu, kwa kukala mwaukuluhira uwo Uv̱oro Udzo muriwombirizwa, si kwa kukala were munathuwa Sheria.   </div><div class='p'> <span class="verse" id="V6">6&#160;</span><a href="#FN4" class="notemark"><span class="popup">3:6 Mwan 15:6; Arum 4:3</span></a>Muloleni mut'u here Burahemu, “Burahemu wamukuluhira Mulungu, na kwa ut'u uwo Mulungu akimuhendya muhachi.”   <span class="verse" id="V7">7&#160;</span><a href="#FN5" class="notemark"><span class="popup">3:7 Arum 4:11-12</span></a>Kwa vizho manyani kukala aryahu mario manamukuluhira Mulungu, be ndo ana a Burahemu jeri.   <span class="verse" id="V8">8&#160;</span><a href="#FN6" class="notemark"><span class="popup">3:8 Mwan 12:3</span></a>Maoro ganena kimbere kukala aryahu at'u mario si Ayahudi, makikuluhira, Mulungu andaahendya ahachi. Gago Maoro ganena Uv̱oro Udzo kwa Burahemu gakiamba, “Kukirira kwako, makabila gosi gandahaswa.”   <span class="verse" id="V9">9&#160;</span><a href="#FN7" class="notemark"><span class="popup">3:9 Arum 4:16</span></a>Kwa vizho aryahu at'u mario manamukuluhira Mulungu, ni kuhaswa hamwenga na Burahemu, mut'u ariyekala anamukuluhira Mulungu.   </div><div class='p'> <span class="verse" id="V10">10&#160;</span><a href="#FN8" class="notemark"><span class="popup">3:10 Kumbu 27:26; Jako 2:10</span></a>Bai at'u osini mario manaitegemea yo Sheria, be malaniwa. Kwani Maoro ganaamba kukala, “Mut'u ariye k'andaenderera kugathuwa gosi gago garigondhikwa kahi za yo Sheria ya Musa, walaniwa.”   <span class="verse" id="V11">11&#160;</span><a href="#FN9" class="notemark"><span class="popup">3:11 Haba 2:4; Arum 1:17; 3:20</span></a>Vikara vi lwazu kukala iyo Sheria be k'aidima kumuhendya mut'u yoyosi akakala muhachi mbere za Mulungu, kwa kukala Maoro ganaamba, “Mut'u muhachi andaishi kwa kuluhiro.”<a href="#FN10" class="notemark">*<span class="popup">3:11 Mana nyingine ya maneno gaga ni, ‘Mut'u muhachi kukirira kwa kuluhiro, andaishi.’</span></a>   <span class="verse" id="V12">12&#160;</span><a href="#FN11" class="notemark"><span class="popup">3:12 Alaw 18:5; Arum 10:5</span></a>Iyo Sheria be k'aina uhusiano wowosi na kuluhiro. Ela hat'uhe Maoro ganaamba, “Ahendaye gago ga Sheria, andaishi kahi za gago ga Sheria.”   <span class="verse" id="V13">13&#160;</span><a href="#FN12" class="notemark"><span class="popup">3:13 Kumbu 21:23; Arum 8:3; 2 Akor 5:21</span></a>Ela iye Masihi wafukombola kula kwa iyo lana ya Sheria, naye wafukombola kwa kuihala iye yo lana. Mana Maoro ganaamba, “Mut'u yoyosi agozhwaye muhini, walaniwa.”   <span class="verse" id="V14">14&#160;</span><a href="#FN13" class="notemark"><span class="popup">3:14 3:2-5; Joe 2:28-29</span></a>Kwa vizho Masihi Jesu arihofukombola, wahenda garyahu madzo-madzo arigo Mulungu wamulaga Burahemu, gadime kugerwa aryahu at'u mario si Ayahudi nao. Na pia kwa kukuluhira, siswi fudime kumuhokera ye Roho Mweri furiyemulagwa ni Mulungu.   </div><div class='s'>Sheria k'aidima kufuta kilagane cha Mulungu </div> <div class='p'> <span class="verse" id="V15">15&#160;</span>Ndugu zangu, tharizani nihumire mufano muumanyao: At'u makiika kilagane na makindhikishirana, be k'akuna adimaye kukibanda cho kilagane, hedu kuchangeza na ut'u ungine. Bai vizho ndizho virizho hatha na kilagane cha Mulungu.   <span class="verse" id="V16">16&#160;</span><a href="#FN14" class="notemark"><span class="popup">3:16 Mwan 12:7; 17:7-8</span></a>Mulungu waika ahadi na Burahemu, na mut'u wa lukololwe. Maoro k'agaamba kukala Mulungu waika ahadi na Burahemu na at'u a lukololwe, yani at'u anji. Hatha. Ganaamba, “Mut'u wa lukololwe,” ambaye mut'u yuyu ni mumwenga, na ni iye Masihi.   <span class="verse" id="V17">17&#160;</span><a href="#FN15" class="notemark"><span class="popup">3:17 Kumbo 12:40</span></a>Bai nimalazho kunena ni vivi: Mulungu waika kilagane na Burahemu. Sheria ya Musa yo yakudza bada ya miaka magana mane na mirongo mihahu, kula haho kirihoikirwa cho kilagane. Kwa vizho Sheria k'aidima kukifuta cho kilagane, hatha ikaihendya yo ahadi ya Mulungu ikakala k'aina mana.   <span class="verse" id="V18">18&#160;</span><a href="#FN16" class="notemark"><span class="popup">3:18 Arum 4:14; 11:6</span></a>Mana kalaho zawadi ya Mulungu inapatikana kwa kuthuwa Sheria, be ngere k'aipatikana kwa ahadi. Ela Mulungu kwa nema ya kwakwe wamup'a Burahemu kwa ngira ya ahadi.   </div><div class='s'>Sababu iriyohenda Sheria ya Musa kudza </div> <div class='p'> <span class="verse" id="V19">19&#160;</span><a href="#FN17" class="notemark"><span class="popup">3:19 Arum 4:15; Malaika: Mahe 7:38, 53; Aebu 2:2</span></a>Vikara, yo Sheria ya Musa were ina mana yani? Sheria iyo were yaikwa kwa ut'u wa makosa. Sheria were yaikwa ihende kazi muhaka haryahu andihokudzirira ye mut'u wa lukolo lwa Burahemu ariyelagwa kukala andakudza. Mulungu walazha iyo Sheria kwa Musa kukirira na malaika, na Musa akikala nde mugwizanyi wa anadamu na Mulungu.   <span class="verse" id="V20">20&#160;</span><a href="#FN18" class="notemark"><span class="popup">3:20 Kumbu 6:4</span></a>Vikara mugwizanyi anahendzekana hat'u hariho hana at'u airi maikao kilagane. Ela Mulungu ye, ni mumwenga.   </div><div class='p'> <span class="verse" id="V21">21&#160;</span><a href="#FN19" class="notemark"><span class="popup">3:21 Arum 7:13; 8:2</span></a>Vidze, yo Sheria ikale inapinga ahadi za Mulungu be zho? Hatha bule! Kalaho Sheria ina wadimi wa kuap'a anadamu uzima wa kare na kare, be ngere at'u manahendywa ahachi kwa kuithuwa iyo.   <span class="verse" id="V22">22&#160;</span><a href="#FN20" class="notemark"><span class="popup">3:22 Arum 3:9-30; 11:32</span></a>Ela Maoro ganaamba kukala urumwengu wosi udzafungwa ni dambi. Kwa vizho iryahu ahadi ariyolaga Mulungu, inalazhwa kwa kumukuluhira Jesu Masihi. Na ao makuluhirao manaihokera.   <span class="verse" id="V23">23&#160;</span><a href="#FN21" class="notemark"><span class="popup">3:23 4:3</span></a>Siswi fwakala fudzafungwa here mahabusu ni Sheria, muhaka wakathi uryahu Mulungu arihofugunulira kukala mut'u ahendywa muhachi kwa kumukuluhira Masihi.   <span class="verse" id="V24">24&#160;</span><a href="#FN22" class="notemark"><span class="popup">3:24-25 Arum 10:4</span></a>Bai Sheria ndo iriyokala murezi wehu muhaka wakathi arihokudza Masihi. Na bai fukimukuluhira ye Masihi funahendywa ahachi.   <span class="verse" id="V25">25&#160;</span>Vikara kwa kukala funamukuluhira Masihi, k'ahuts'ini za urezi wa Sheria kaheri.   </div><div class='s'>Ana a Mulungu </div> <div class='p'> <span class="verse" id="V26">26&#160;</span><a href="#FN23" class="notemark"><span class="popup">3:26 4:5, 7; Joh 1:12; Arum 8:14-17</span></a>Kahi za Masihi Jesu ninwi nyosi mu ana a Mulungu kukirira na kuluhiro.   <span class="verse" id="V27">27&#160;</span><a href="#FN24" class="notemark"><span class="popup">3:27-28 Arum 10:12; 1 Akor 12:13; Akol 3:9-11</span></a><a href="#FN25" class="notemark"><span class="popup">3:27 Arum 6:3; Aefe 4:24</span></a>Wakathi murihobat'izwa kahi za Masihi, mwamuvala Masihi.   <span class="verse" id="V28">28&#160;</span>Kwa vizho k'akuna tofauti kahi za Muyahudi na Muyunani, hedu mutumwa na mut'u ariye huru. Kidza k'akuna tofauti yoyosi kahi za mulume na muche, kwani kahi za Masihi Jesu, nyosi mu kit'u kimwenga.   <span class="verse" id="V29">29&#160;</span><a href="#FN26" class="notemark"><span class="popup">3:29 3:7, 14, 18; 4:7</span></a>Bai kwa kukala mu a Masihi, mu ana a Burahemu, na Mulungu andamup'a ziryahu zawadi arizomulaga Burahemu.   </div><ul class='tnav'>
<li><a href='index.htm'>Agalatia</a></li>
<li><a href='GAL02.htm'>&lt;</a></li>
<li><a href='GAL.htm'>3</a></li>
<li><a href='GAL04.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">3:1</a>
<span class="xo">3:1 </span><span class="xt">5:7</span></p>
<p class="x" id="FN2"><span class="notemark"></span><a class="notebackref" href="#V2">3:2</a>
<span class="xo">3:2-5 </span><span class="xt">4:6; Arum 8:9-16; 2 Akor 3:6, 17</span></p>
<p class="x" id="FN3"><span class="notemark"></span><a class="notebackref" href="#V4">3:4</a>
<span class="xo">3:4 </span><span class="xt">4:11</span></p>
<p class="x" id="FN4"><span class="notemark"></span><a class="notebackref" href="#V6">3:6</a>
<span class="xo">3:6 </span><span class="xt">Mwan 15:6; Arum 4:3</span></p>
<p class="x" id="FN5"><span class="notemark"></span><a class="notebackref" href="#V7">3:7</a>
<span class="xo">3:7 </span><span class="xt">Arum 4:11-12</span></p>
<p class="x" id="FN6"><span class="notemark"></span><a class="notebackref" href="#V8">3:8</a>
<span class="xo">3:8 </span><span class="xt">Mwan 12:3</span></p>
<p class="x" id="FN7"><span class="notemark"></span><a class="notebackref" href="#V9">3:9</a>
<span class="xo">3:9 </span><span class="xt">Arum 4:16</span></p>
<p class="x" id="FN8"><span class="notemark"></span><a class="notebackref" href="#V10">3:10</a>
<span class="xo">3:10 </span><span class="xt">Kumbu 27:26; Jako 2:10</span></p>
<p class="x" id="FN9"><span class="notemark"></span><a class="notebackref" href="#V11">3:11</a>
<span class="xo">3:11 </span><span class="xt">Haba 2:4; Arum 1:17; 3:20</span></p>
<p class="f" id="FN10"><span class="notemark">*</span><a class="notebackref" href="#V11">3:11</a>
<span class="fr">3:11 </span><span class="ft">Mana nyingine ya maneno gaga ni, ‘Mut'u muhachi kukirira kwa kuluhiro, andaishi.’</span></p>
<p class="x" id="FN11"><span class="notemark"></span><a class="notebackref" href="#V12">3:12</a>
<span class="xo">3:12 </span><span class="xt">Alaw 18:5; Arum 10:5</span></p>
<p class="x" id="FN12"><span class="notemark"></span><a class="notebackref" href="#V13">3:13</a>
<span class="xo">3:13 </span><span class="xt">Kumbu 21:23; Arum 8:3; 2 Akor 5:21</span></p>
<p class="x" id="FN13"><span class="notemark"></span><a class="notebackref" href="#V14">3:14</a>
<span class="xo">3:14 </span><span class="xt">3:2-5; Joe 2:28-29</span></p>
<p class="x" id="FN14"><span class="notemark"></span><a class="notebackref" href="#V16">3:16</a>
<span class="xo">3:16 </span><span class="xt">Mwan 12:7; 17:7-8</span></p>
<p class="x" id="FN15"><span class="notemark"></span><a class="notebackref" href="#V17">3:17</a>
<span class="xo">3:17 </span><span class="xt">Kumbo 12:40</span></p>
<p class="x" id="FN16"><span class="notemark"></span><a class="notebackref" href="#V18">3:18</a>
<span class="xo">3:18 </span><span class="xt">Arum 4:14; 11:6</span></p>
<p class="f" id="FN17"><span class="notemark"></span><a class="notebackref" href="#V19">3:19</a>
<span class="fr">3:19 </span><span class="ft">Arum 4:15; Malaika: Mahe 7:38, 53; Aebu 2:2</span></p>
<p class="x" id="FN18"><span class="notemark"></span><a class="notebackref" href="#V20">3:20</a>
<span class="xo">3:20 </span><span class="xt">Kumbu 6:4</span></p>
<p class="x" id="FN19"><span class="notemark"></span><a class="notebackref" href="#V21">3:21</a>
<span class="xo">3:21 </span><span class="xt">Arum 7:13; 8:2</span></p>
<p class="x" id="FN20"><span class="notemark"></span><a class="notebackref" href="#V22">3:22</a>
<span class="xo">3:22 </span><span class="xt">Arum 3:9-30; 11:32</span></p>
<p class="x" id="FN21"><span class="notemark"></span><a class="notebackref" href="#V23">3:23</a>
<span class="xo">3:23 </span><span class="xt">4:3</span></p>
<p class="x" id="FN22"><span class="notemark"></span><a class="notebackref" href="#V24">3:24</a>
<span class="xo">3:24-25 </span><span class="xt">Arum 10:4</span></p>
<p class="x" id="FN23"><span class="notemark"></span><a class="notebackref" href="#V26">3:26</a>
<span class="xo">3:26 </span><span class="xt">4:5, 7; Joh 1:12; Arum 8:14-17</span></p>
<p class="x" id="FN24"><span class="notemark"></span><a class="notebackref" href="#V27">3:27</a>
<span class="xo">3:27-28 </span><span class="xt">Arum 10:12; 1 Akor 12:13; Akol 3:9-11</span></p>
<p class="x" id="FN25"><span class="notemark"></span><a class="notebackref" href="#V27">3:27</a>
<span class="xo">3:27 </span><span class="xt">Arum 6:3; Aefe 4:24</span></p>
<p class="x" id="FN26"><span class="notemark"></span><a class="notebackref" href="#V29">3:29</a>
<span class="xo">3:29 </span><span class="xt">3:7, 14, 18; 4:7</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

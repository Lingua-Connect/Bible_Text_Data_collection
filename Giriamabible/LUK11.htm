<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Luka 11</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Luka</a></li>
<li><a href='LUK10.htm'>&lt;</a></li>
<li><a href='LUK.htm'>11</a></li>
<li><a href='LUK12.htm'>&gt;</a></li>
</ul>
<div class="main">
 
<div class='chapterlabel' id="V0"> 11</div><div class='s'>Jesu anafundisha dzulu za kuvoya </div> <div class='r'>Math'ayo 6:5-15; 7:7-11  </div><div class='p'> <span class="verse" id="V1">1&#160;</span><a href="#FN1" class="notemark"><span class="popup">11:1 5:16</span></a>Siku mwenga Jesu were a hat'u anavoya. Bai arihogonya ko kuvoya, mumwenga kahi za o anafundzie akimwamba, “Bwana, hufundishe kuvoya, here Johana naye arizhoafundisha anafundzie.”   <span class="verse" id="V2">2&#160;</span><a href="#FN2" class="notemark"><span class="popup">11:2 Uthawali: 4:43; 9:2, 62; 10:9, 11; 17:21; 19:11; Mahe 1:6-8; 19:8; 28:23, 31</span></a>Bai Jesu akiambira, “Kala munavoya ambani,  </div><div class='q'>‘Baba, [Uriye ko mulunguni],  </div><div class='q'>Dzinaro narikale rieri,  </div><div class='q'>Uthawaliwo naudze,  </div><div class='q'>[Mahendzogo nagahendeke kuku ts'i,  </div><div class='q2'>here gahendekazho ko mulunguni.]   </div><div class='q'> <span class="verse" id="V3">3&#160;</span><a href="#FN3" class="notemark"><span class="popup">11:3 12:22-32</span></a>Kila siku hup'e chakurya chehu cha kuhuthosha.   </div><div class='q'> <span class="verse" id="V4">4&#160;</span>Na uhusamehe makosa gehu,  </div><div class='q2'>kwani siswi naswi hunaasamehe osi mahukosao.  </div><div class='q'>Na usihuhirike majezoni,  </div><div class='q'>[ela fuokole na ye Mui].’ ”   </div><div class='p'> <span class="verse" id="V5">5&#160;</span>Kidza Jesu akiambira o anafundzie akiamba, “Fuambe, mumwenga wenu ana musenawe, bai amwendere ye musenawe usiku wa manane na akamwambe, ‘Musenangu, nikopesha mikahe mihahu hedu,   <span class="verse" id="V6">6&#160;</span>mana be hana musenangu mumwenga adzire kula charoni nami be sina ut'u wowosi wa kumwambozeza.’   </div><div class='p'> <span class="verse" id="V7">7&#160;</span><a href="#FN4" class="notemark"><span class="popup">11:7-8 18:5</span></a>“Gonya ye musenawe mo nyumbani amudzigidzye amwambe, ‘Aa! Usinibudzye mino, wo muryango udzafungwa kare, kidza mimi na anangu hu ndazini, kwa vizho sindadima kuuka na kudzakup'a chochosi.’ ”   <span class="verse" id="V8">8&#160;</span>Jesu akienderera kunena akiamba, “Namwambira kamare, idzaho k'andauka amup'e mikahe kwa zho zha ni musenawe, ela andakudza amup'e zho amalazho zhosi kwa kukala anaenderera kuvoya hasiho haya.   <span class="verse" id="V9">9&#160;</span><a href="#FN5" class="notemark"><span class="popup">11:9 Math' 7:7</span></a>Kwa vizho nami namwambira, voyani nanwi mundagerwa, malani nanwi mundaona, bishani nanwi mundasundulirwa.   <span class="verse" id="V10">10&#160;</span>Mana kila avoyaye, nikugerwa; kila amalaye, nikuona; na kila abishaye nikusundulirwa.   <span class="verse" id="V11">11&#160;</span>H'aya ni bimut'u h'ani kahi zenu, ariye mwanawe akimala kumba andamup'a nyoka, hat'u ha kumba.<a href="#FN6" class="notemark">*<span class="popup">11:11 Maoro mangine ganaamba, ‘H'aya ni h'ani hano ariye mwanawe akimala mukahe andahala iwe amup'e? Hedu mwanawe akimala kumba andamup'a nyoka?’</span></a>   <span class="verse" id="V12">12&#160;</span>Hedu hatha ye mwana akimala iji, vidze andamup'a h'ambini?   <span class="verse" id="V13">13&#160;</span>Bai kala ninwi at'u ai thu, kidza munamanya kuap'a ana enu vit'u vidzo, h'e seze ye Babiyenu ariye mulunguni, ye si zaidhi? Iye nikuap'a Roho Mweri ao mamuvoyao!”   </div><div class='s'>Jesu ana nguvu kumushinda Belizebuli </div> <div class='r'>Math'ayo 12:22-29; Mariko 3:20-30  </div><div class='p'> <span class="verse" id="V14">14&#160;</span><a href="#FN7" class="notemark"><span class="popup">11:14-15 Math' 9:32-34</span></a>Badaye Jesu were anamboza p'ep'o bwibwi. Bai yuyahu p'ep'o arihombola, ye bwibwi akikwatya kunena, na o at'u machangalala.   <span class="verse" id="V15">15&#160;</span>Ela at'u angine haho makikwatya kuamba, “H'aa, anamboza p'ep'o kwa kuhumira nguvu za Belizebuli, nde mubomu wa p'ep'o.”   <span class="verse" id="V16">16&#160;</span><a href="#FN8" class="notemark"><span class="popup">11:16 Mar 8:11; Math' 16:1</span></a>Angine o makimuhega kwa kumwamba ahende muujiza wa kula mulunguni.   </div><div class='p'> <span class="verse" id="V17">17&#160;</span>Ela Jesu akigamanya go maazo gao na akiambira, “Ts'i yoyosi, o at'ue makidzigazha makundi-makundi, gahehanago, be ts'i iyo indanongeka. Na mudzi ukigazhika na at'ue k'amagwirana milomo, be mudzi uwo undabandika.   <span class="verse" id="V18">18&#160;</span>Vikara ikikala ye Shethani adzadzigazha, vidze uthawaliwe undatoa jeri? Nanena vivi kwa kukala munaamba ninamboza p'ep'o kwa nguvu za Belizebuli.   <span class="verse" id="V19">19&#160;</span>Chamba mino namboza p'ep'o kwa nguvu za Belizebuli, o at'u enu o manaamboza kwa nguvu za h'ani? Bai ao ndo mandiomuhukumu ninwi.   <span class="verse" id="V20">20&#160;</span><a href="#FN9" class="notemark"><span class="popup">11:20 17:21</span></a>Ela nikimboza p'ep'o kwa chala cha Mulungu, be wo uthawali wa Mulungu udzamudzirira.   </div><div class='p'> <span class="verse" id="V21">21&#160;</span><a href="#FN10" class="notemark"><span class="popup">11:21 Isa 49:24</span></a>“Mut'u mwenye nguvu na silaha, arindaho nyumbaye mwenye, zho vit'uzhe ni kukala salama.   <span class="verse" id="V22">22&#160;</span>Ela adzaho mut'u mungine mwenye nguvu kukira iye na kumuvamia na kumudhima nguvu, be mut'u iye ni kumuhoka zo silaha adzizokuluhira na kugazha zho vit'u adzizhomuhoka.   </div><div class='p'> <span class="verse" id="V23">23&#160;</span><a href="#FN11" class="notemark"><span class="popup">11:23 9:50; Mar 9:40</span></a>“Kila mut'u ariye k'ahamwenga nami, a kinyume nami. Na iye ariye k'anaviza kukundzumanya hamwenga, kaziye ni kutsamula.”   </div><div class='s'>P'ep'o adimazho kumuuyira mut'u </div> <div class='r'>Math'ayo 12:43-45  </div><div class='p'> <span class="verse" id="V24">24&#160;</span>“P'ep'o amwambolaho mut'u nikudengereka-dengereka kut'u kuriko k'akuna madzi ili apate hat'u ha kuoya, ela akikosa, nikunena kimoyo-moyo akaamba, ‘Mut'u mimi nindauya iryahu nyumba niriyombola.’   <span class="verse" id="V25">25&#160;</span>Bai auyaho na kuithekeza yo nyumba yasherwat'o na ikipangwat'o,   <span class="verse" id="V26">26&#160;</span><a href="#FN12" class="notemark"><span class="popup">11:26 2 P'et 2:20</span></a>nikwendahala p'ep'o angine afungahe, ai kumukira ye mwenye, makadzangira, makatoa mumo. Bai hali ya mut'u iye ni kukala mbii-mbii hatha kukira zho arizhokala chaho.”   </div><div class='p'> <span class="verse" id="V27">27&#160;</span>Jesu arihokala akunenani maut'u gaga hambola mwanamuche kahi za ro kundi ra at'u akinena zhomu zhenye akiamba, “Baha iye m'ama ariyekuzhala uwe na kukuamwisa.”   <span class="verse" id="V28">28&#160;</span><a href="#FN13" class="notemark"><span class="popup">11:28 8:21</span></a>Ela Jesu akidzigidzya akiamba, “Ee ni jeri, ela baha ao masikirao neno ra Mulungu na kurigwira.”   </div><div class='s'>Jesu ananena dzulu za muujiza wa Jona </div> <div class='r'>Math'ayo 12:38-42; Mariko 8:12  </div><div class='p'> <span class="verse" id="V29">29&#160;</span><a href="#FN14" class="notemark"><span class="popup">11:29-30 Math' 16:2-4; Mar 8:12; Joh 6:30</span></a>Vikara ro rikundi ra at'u ririhokala rinakaza kwangezeka, Jesu waamba, “Kizhazi kiki be ni kithiriri! Ati kinamala kuhenderwa miujiza. Ela k'akuna muujiza mandiohenderwa isihokala uwo muujiza wa Jona.<a href="#FN15" class="notemark">†<span class="popup">11:29 Jona were ni nabii ariyehumwa ni Mulungu, ela akikahala na akichimbira. Bai arihotsufwa baharini ni at'u, wamizwa ni risamaki na richendamuhahika kuko ariko were ye Mulungu adzamwamba ende. Naye wahahikwa bada ya siku t'ahu.</span></a>   <span class="verse" id="V30">30&#160;</span><a href="#FN16" class="notemark"><span class="popup">11:30 Jon 1:17</span></a>Mana here Jona arizho were iye ni muv̱ano kwa at'u a Ninawi, ndo vindizhokala pia kwa ye Mwana wa Mudamu. Iye andakala muv̱ano kwa at'u a kizhazi kiki.   <span class="verse" id="V31">31&#160;</span><a href="#FN17" class="notemark"><span class="popup">11:31 1 Athaw 10:1-10</span></a>Bai siku ya hukumu, ye muthawali wa kula kwa mwaka<a href="#FN18" class="notemark">‡<span class="popup">11:31 Muthawali yuyu were ni muche, dzina ringine were anaifwa Muthawali wa Sheba.</span></a> andaungarara hamwenga na o at'u a kizhazi kiki na aapige ulongo kwa kutsanikuluhira mimi. Mana iye muthawali iye wambola kula kure zhomu, na akidzasirikiza ulachu wa Selemani.<a href="#FN19" class="notemark">§<span class="popup">11:31 Selemani were ni muthawali mubomu sana ariyethawala Aiziraeli ho kapindi. Naye k'akuna mut'u ariyemufika kwa ulachu.</span></a> Bai lolani haha, hana mut'u ariye ni mubomu hatha kuriko ye Selemani.   <span class="verse" id="V32">32&#160;</span><a href="#FN20" class="notemark"><span class="popup">11:32 Jon 3:5</span></a>Kidza kahi za siku ya hukumu ao at'u a Ninawi mandaungarara hamwenga na o at'u a kizhazi kiki, maapige ulongo, mana ao marihomusikira Jona anahubiri mathubu. H'aya lolani, haha bai hana mut'u ariye ni mubomu hatha kukira ye Jona.”   </div><div class='s'>Taa ra mwiri ni noni? </div> <div class='r'>Math'ayo 5:15; 6:22-23  </div><div class='p'> <span class="verse" id="V33">33&#160;</span><a href="#FN21" class="notemark"><span class="popup">11:33 8:16; Mar 4:21</span></a>Jesu akienderera kunena akiamba, “K'akuna mut'u agwizaye taa gonya akarifitsa, hedu hatha akaribiningiza na muvure. Ela nikurika nyambaroni, ili kila angiraye aone wo mulangaza.   <span class="verse" id="V34">34&#160;</span>Matsogo be ndo taa ra wo mwiriwo. Kala matsogo ni madzo, wo mwiriwo ni kukala ni mulangaza muhuhu, ela kala ni makongo, be wo mwiriwo wosi nikwadzala kiza.   <span class="verse" id="V35">35&#160;</span>Kwa vizho dzimanyirire ili uwo mulangaza wa Uv̱oro Udzo uriwo ndani mwako usikale kiza.   <span class="verse" id="V36">36&#160;</span>Bai mwiriwo wosi ukikala u thele mulangaza na k'ahana hat'u hohosi ha wo mwiri hariho na kiza, be wo mwiri undang'ala wosi, dza viryahu ambazho taa ni kukung'aza na wo mulangazawe.”   </div><div class='s'>Jesu anaonyesa lwazu uwi wa Mafarisayo </div> <div class='r'>Math'ayo 23:1-36; Mariko 12:38-40; Luka 20:45-47  </div><div class='p'> <span class="verse" id="V37">37&#160;</span><a href="#FN22" class="notemark"><span class="popup">11:37 7:36</span></a>Bai Jesu arihokala adzagonya kunena gaga, hambola mut'u mumwenga ariyekala ni Farisayo akimusunga Jesu ende akarye chakurya naye ko kwakwe. Kwa vizho Jesu akikubali na achenda na akikelesi ho chakuryani.   <span class="verse" id="V38">38&#160;</span><a href="#FN23" class="notemark"><span class="popup">11:38-39 Mar 7:2-4; Math' 15:2</span></a>Ela yuyahu Farisayo akimashwa ni viryahu arizhokala Jesu anarya bila kuoga mikono.<a href="#FN24" class="notemark">*<span class="popup">11:38 Haha mana yenye ni kwamba, were mila ya Kiyahudi ni mut'u aoge mikono yosi, hatha hehi na ko kithuroni.</span></a>   </div><div class='p'> <span class="verse" id="V39">39&#160;</span>Ela ye Bwana akimwamba, “Ninwi Mafarisayo muhendazho ni kwamba munagesa vikombe na vibakuli ko kwa ndze h'akeye, ela ko ndani be mu thele unyang'anyi na uthiriri.   <span class="verse" id="V40">40&#160;</span>Ii, azuzu nwi! Samba ariyetengeza ko ndze nde ariyetengeza tha ko ndani.   <span class="verse" id="V41">41&#160;</span><a href="#FN25" class="notemark"><span class="popup">11:41 12:33</span></a>Bai lazhani vizho virizho mo ndani ya zho vikombe na zho vibakuli kwa akiya, mukihenda vizho, lolani kila kit'u kindakala kisafi kwenu.”   </div><div class='p'> <span class="verse" id="V42">42&#160;</span><a href="#FN26" class="notemark"><span class="popup">11:42 Math' 23:23; Luk 18:12</span></a>Jesu akienderera kunena akiamba, “Ela shauri yenu ninwi Mafarisayo, mana munalazha fungu ra kumi hatha ra vilungo, kiswenya na mboga nyingine, ela ko k'amujali hachi hedu hatha kumuhendza Mulungu. Bai ni karakara kumboza fungu ra kumi, ela go mangine nago musigariche.   <span class="verse" id="V43">43&#160;</span><a href="#FN27" class="notemark"><span class="popup">11:43 20:46; Mar 12:38-39</span></a>Shauri yenu ninwi Mafarisayo! Mana munahendza zho vihi zha ishima mo kahi za masinagogi na munahendza kulamuswa-lamuswa na ishima mo masokoni.   <span class="verse" id="V44">44&#160;</span>Shauri yenu! Mana ninwi mu here mbira zirizo k'azinyesa ni mbira, mana at'u ni kukira na haho makazizhoga hasiho kumanya.”   <span class="verse" id="V45">45&#160;</span>K'uzhona zho mwalimu mumwenga wa Sheria achambola kunena akiamba, “Mwalimu, ukinena vizho be unafwangirira hatha siswi.”   <span class="verse" id="V46">46&#160;</span>Jesu akiadzigidzya akiamba, “H'aya hatha ninwi alimu a Sheria nanwi shauri yenu, mana munahika at'u mizigo iriyo k'amadima kuitsukula, na nwi enye nwi k'amwangiza hatha mukono.   <span class="verse" id="V47">47&#160;</span><a href="#FN28" class="notemark"><span class="popup">11:47-48 Mahe 7:52</span></a>Shauri yenu, kwa kukala munaajengera mbira o manabii, mariolagwa ni babizenu enye.   <span class="verse" id="V48">48&#160;</span>Kwa vizho vinanyesa kukala munaunga mukono gago garigohendwa ni o akare enu, kwa kukala ao maakot'a o manabii, nanwi munazijengera zo mbira zao.   <span class="verse" id="V49">49&#160;</span><a href="#FN29" class="notemark"><span class="popup">11:49 6:13</span></a>Kwa ut'u uu bai ulachu wa Mulungu waamba, ‘Mimi nindaahirikira manabii na ahumwi, angine kahi zao mandaakot'a na angine mandaatesa.’   <span class="verse" id="V50">50&#160;</span>Kwa vizho bai, o at'u a kizhazi kiki mandauzwa yo milatso ya o manabii iriyomwagwa hangu kuumbwa kwa urumwengu.   <span class="verse" id="V51">51&#160;</span><a href="#FN30" class="notemark"><span class="popup">11:51 Mwan 4:8-10; 2 Nyaka 24:20-22</span></a>Kula hangu milatso ya Abeli muhaka ya Zakaria, ariye walagwa mo ndani za ro Hekalu, kahikahi za cho kijaja cha kulazhira sadaka na ho hat'u haeri. Ee, namwambira kamare cho kizhazi kiki kindauzwa maut'u gaga gosi.   <span class="verse" id="V52">52&#160;</span><a href="#FN31" class="notemark"><span class="popup">11:52 Math' 16:19</span></a>Shauri yenu ninwi alimu a Sheria, kwa kukala yo funguo ya kumanya mwaihala ninwi. H'aya, ninwi enye k'amwangirire na ao mariokala manangira nao mukiaziza.”   <span class="verse" id="V53">53&#160;</span><a href="#FN32" class="notemark"><span class="popup">11:53-54 20:20</span></a>Bai Jesu arihouka haho, Mafarisayo na o alimu a Sheria makwatya kumupinga vii-vii na kumuza maswali manji jeri-jeri,   <span class="verse" id="V54">54&#160;</span>kuno th'amaa yao ni kwamba kahi za kunenakwe, akihenda kwele, mamugwire.   </div><ul class='tnav'>
<li><a href='index.htm'>Luka</a></li>
<li><a href='LUK10.htm'>&lt;</a></li>
<li><a href='LUK.htm'>11</a></li>
<li><a href='LUK12.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">11:1</a>
<span class="xo">11:1 </span><span class="xt">5:16</span></p>
<p class="f" id="FN2"><span class="notemark"></span><a class="notebackref" href="#V2">11:2</a>
<span class="fr">11:2 </span><span class="ft">Uthawali: 4:43; 9:2, 62; 10:9, 11; 17:21; 19:11; Mahe 1:6-8; 19:8; 28:23, 31</span></p>
<p class="x" id="FN3"><span class="notemark"></span><a class="notebackref" href="#V3">11:3</a>
<span class="xo">11:3 </span><span class="xt">12:22-32</span></p>
<p class="x" id="FN4"><span class="notemark"></span><a class="notebackref" href="#V7">11:7</a>
<span class="xo">11:7-8 </span><span class="xt">18:5</span></p>
<p class="x" id="FN5"><span class="notemark"></span><a class="notebackref" href="#V9">11:9</a>
<span class="xo">11:9 </span><span class="xt">Math' 7:7</span></p>
<p class="f" id="FN6"><span class="notemark">*</span><a class="notebackref" href="#V11">11:11</a>
<span class="fr">11:11 </span><span class="ft">Maoro mangine ganaamba, ‘H'aya ni h'ani hano ariye mwanawe akimala mukahe andahala iwe amup'e? Hedu mwanawe akimala kumba andamup'a nyoka?’</span></p>
<p class="x" id="FN7"><span class="notemark"></span><a class="notebackref" href="#V14">11:14</a>
<span class="xo">11:14-15 </span><span class="xt">Math' 9:32-34</span></p>
<p class="x" id="FN8"><span class="notemark"></span><a class="notebackref" href="#V16">11:16</a>
<span class="xo">11:16 </span><span class="xt">Mar 8:11; Math' 16:1</span></p>
<p class="x" id="FN9"><span class="notemark"></span><a class="notebackref" href="#V20">11:20</a>
<span class="xo">11:20 </span><span class="xt">17:21</span></p>
<p class="x" id="FN10"><span class="notemark"></span><a class="notebackref" href="#V21">11:21</a>
<span class="xo">11:21 </span><span class="xt">Isa 49:24</span></p>
<p class="x" id="FN11"><span class="notemark"></span><a class="notebackref" href="#V23">11:23</a>
<span class="xo">11:23 </span><span class="xt">9:50; Mar 9:40</span></p>
<p class="x" id="FN12"><span class="notemark"></span><a class="notebackref" href="#V26">11:26</a>
<span class="xo">11:26 </span><span class="xt">2 P'et 2:20</span></p>
<p class="x" id="FN13"><span class="notemark"></span><a class="notebackref" href="#V28">11:28</a>
<span class="xo">11:28 </span><span class="xt">8:21</span></p>
<p class="x" id="FN14"><span class="notemark"></span><a class="notebackref" href="#V29">11:29</a>
<span class="xo">11:29-30 </span><span class="xt">Math' 16:2-4; Mar 8:12; Joh 6:30</span></p>
<p class="f" id="FN15"><span class="notemark">†</span><a class="notebackref" href="#V29">11:29</a>
<span class="fr">11:29 </span><span class="ft">Jona were ni nabii ariyehumwa ni Mulungu, ela akikahala na akichimbira. Bai arihotsufwa baharini ni at'u, wamizwa ni risamaki na richendamuhahika kuko ariko were ye Mulungu adzamwamba ende. Naye wahahikwa bada ya siku t'ahu.</span></p>
<p class="x" id="FN16"><span class="notemark"></span><a class="notebackref" href="#V30">11:30</a>
<span class="xo">11:30 </span><span class="xt">Jon 1:17</span></p>
<p class="x" id="FN17"><span class="notemark"></span><a class="notebackref" href="#V31">11:31</a>
<span class="xo">11:31 </span><span class="xt">1 Athaw 10:1-10</span></p>
<p class="f" id="FN18"><span class="notemark">‡</span><a class="notebackref" href="#V31">11:31</a>
<span class="fr">11:31 </span><span class="ft">Muthawali yuyu were ni muche, dzina ringine were anaifwa Muthawali wa Sheba.</span></p>
<p class="f" id="FN19"><span class="notemark">§</span><a class="notebackref" href="#V31">11:31</a>
<span class="fr">11:31 </span><span class="ft">Selemani were ni muthawali mubomu sana ariyethawala Aiziraeli ho kapindi. Naye k'akuna mut'u ariyemufika kwa ulachu.</span></p>
<p class="x" id="FN20"><span class="notemark"></span><a class="notebackref" href="#V32">11:32</a>
<span class="xo">11:32 </span><span class="xt">Jon 3:5</span></p>
<p class="x" id="FN21"><span class="notemark"></span><a class="notebackref" href="#V33">11:33</a>
<span class="xo">11:33 </span><span class="xt">8:16; Mar 4:21</span></p>
<p class="x" id="FN22"><span class="notemark"></span><a class="notebackref" href="#V37">11:37</a>
<span class="xo">11:37 </span><span class="xt">7:36</span></p>
<p class="x" id="FN23"><span class="notemark"></span><a class="notebackref" href="#V38">11:38</a>
<span class="xo">11:38-39 </span><span class="xt">Mar 7:2-4; Math' 15:2</span></p>
<p class="f" id="FN24"><span class="notemark">*</span><a class="notebackref" href="#V38">11:38</a>
<span class="fr">11:38 </span><span class="ft">Haha mana yenye ni kwamba, were mila ya Kiyahudi ni mut'u aoge mikono yosi, hatha hehi na ko kithuroni.</span></p>
<p class="x" id="FN25"><span class="notemark"></span><a class="notebackref" href="#V41">11:41</a>
<span class="xo">11:41 </span><span class="xt">12:33</span></p>
<p class="x" id="FN26"><span class="notemark"></span><a class="notebackref" href="#V42">11:42</a>
<span class="xo">11:42 </span><span class="xt">Math' 23:23; Luk 18:12</span></p>
<p class="x" id="FN27"><span class="notemark"></span><a class="notebackref" href="#V43">11:43</a>
<span class="xo">11:43 </span><span class="xt">20:46; Mar 12:38-39</span></p>
<p class="x" id="FN28"><span class="notemark"></span><a class="notebackref" href="#V47">11:47</a>
<span class="xo">11:47-48 </span><span class="xt">Mahe 7:52</span></p>
<p class="x" id="FN29"><span class="notemark"></span><a class="notebackref" href="#V49">11:49</a>
<span class="xo">11:49 </span><span class="xt">6:13</span></p>
<p class="x" id="FN30"><span class="notemark"></span><a class="notebackref" href="#V51">11:51</a>
<span class="xo">11:51 </span><span class="xt">Mwan 4:8-10; 2 Nyaka 24:20-22</span></p>
<p class="x" id="FN31"><span class="notemark"></span><a class="notebackref" href="#V52">11:52</a>
<span class="xo">11:52 </span><span class="xt">Math' 16:19</span></p>
<p class="x" id="FN32"><span class="notemark"></span><a class="notebackref" href="#V53">11:53</a>
<span class="xo">11:53-54 </span><span class="xt">20:20</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

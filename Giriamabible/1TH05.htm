<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 1 Ath'esalonike 5</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 Ath'esalonike</a></li>
<li><a href='1TH04.htm'>&lt;</a></li>
<li><a href='1TH.htm'>5</a></li>
<li><a href='2TH01.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='s'>Ath'esalonike manambirwa makale thayari kwa kudza kwa Jesu </div> <div class='p'> <span class="verse" id="V1">1&#160;</span>Ndugu zangu, k'avina haja ni muorere dzulu za wakathi gandihokalira maut'u gaga.   <span class="verse" id="V2">2&#160;</span><a href="#FN1" class="notemark"><span class="popup">5:2 1:2-3, 10; 2:19; 3:13; 5:23; Math' 24:36; Afil 4:5; 2 Ath'es 1:7, 10; 2:1-2; Dza here mwivi: Math' 24:43; 2 P'et 3:10; Ugun 3:3; 16:15</span></a>Kwani ninwi enye munavimanyat'o zho zha kukala siku ya kudza Bwana Jesu indakala gafula dza viryahu mwivi adzazho usiku.   <span class="verse" id="V3">3&#160;</span><a href="#FN2" class="notemark"><span class="popup">5:3 Jere 6:14-15; Math' 24:39</span></a>Wakathi at'u mandihoamba kukala “Kuhurire kidza kuna usalama.” Wakathi uwo wenye ndo kiryahu kitai kindihoagwerera. Vindakala dza viryahu zha mwanamuche aandzwazho ni utsungu gafula, k'amandathia bule.   <span class="verse" id="V4">4&#160;</span>Ela ninwi ndugu zangu k'amukizani bule hatha yo siku ya kudza Bwana imudzirire gafula dza viryahu zha mwivi.   <span class="verse" id="V5">5&#160;</span><a href="#FN3" class="notemark"><span class="popup">5:5-8 Arum 13:11-12; Aefe 5:8-9</span></a>Ninwi nyosi mu ana a mulangaza, na mu ana a mutsana, k'afuana a usiku hedu ana a kiza.   <span class="verse" id="V6">6&#160;</span>Kwa vizho fusilale bule here at'u angine mahendazho, ela na fukale matso na fudzizulie na mai.   <span class="verse" id="V7">7&#160;</span>Mana ao at'u malalao, malala usiku, na ao mareyao mareya usiku-usiku.   <span class="verse" id="V8">8&#160;</span><a href="#FN4" class="notemark"><span class="popup">5:8 Aefe 6:11-17</span></a>Ela siswi furio a mutsana, na fudzizulie na mai. Kumukuluhira Mulungu na kuahendza at'u, nakukale here ngao kathini. Irya th'amaa ya kukala siku ya mwisho fundaokolwa yo, ikale here kofia ra chuma fudzirorivala kitswani.   <span class="verse" id="V9">9&#160;</span><a href="#FN5" class="notemark"><span class="popup">5:9 1:10; 2 Ath'es 2:14</span></a>Kwani Mulungu k'afihire afuusire matsungu, ela wafiha afuokole kukirira kwa Bwana Jesu Masihi.   <span class="verse" id="V10">10&#160;</span><a href="#FN6" class="notemark"><span class="popup">5:10 4:14; Arum 14:8-9</span></a>Iye Masihi wahufwerera, ili siku andihokudza kaheri fuishi hamwenga naye, k'avijalisha andakudzafuthekeza fwafwa kare hedu fuchere moyo.   <span class="verse" id="V11">11&#160;</span>Kwa ut'u uwo bai, vizho muhendazho vivi kare bai endererani nazho. Geranani moyo na mwavizane.   </div><div class='s'>Maadho na maut'u ga mwisho-mwisho </div> <div class='p'> <span class="verse" id="V12">12&#160;</span><a href="#FN7" class="notemark"><span class="popup">5:12 1 Akor 16:15-18; 1 T'imo 5:17</span></a>Ndugu zangu funamuvoya muaishimu o at'u mahendao kazi kahi zenu, na mario dzulu zenu kahi za Bwana na mamukanyao.   <span class="verse" id="V13">13&#160;</span>Ahendzeni zhomu sana, na muagere ishima kwa ut'u wa kazi yao. Ishini na dheri kahi zenu.   <span class="verse" id="V14">14&#160;</span><a href="#FN8" class="notemark"><span class="popup">5:14 2 Ath'es 3:6, 11, 15</span></a>Ndugu zangu, ninamukokot'era kukala muakanye at'u akaha, muangize nguvu o madziofwa mioyo, na muavize at'u masio mukotse. Avumirireni at'u osi.   <span class="verse" id="V15">15&#160;</span><a href="#FN9" class="notemark"><span class="popup">5:15 Arum 12:17; Afil 1:10</span></a>Lolani, mut'u asimurihize mwandziwe uwi kwa uwi. Ela wakathi wosi henderanani madzo na pia muahendere madzo hatha at'u osi angine.   <span class="verse" id="V16">16&#160;</span><a href="#FN10" class="notemark"><span class="popup">5:16 Afil 4:4</span></a>Kalani na raha siku zosi.   <span class="verse" id="V17">17&#160;</span><a href="#FN11" class="notemark"><span class="popup">5:17 5:25; Luk 18:1; Arum 12:12; Aefe 6:18; Akol 4:2</span></a>Muvoyeni Mulungu bila kusisa.   <span class="verse" id="V18">18&#160;</span><a href="#FN12" class="notemark"><span class="popup">5:18 Aefe 5:19-20</span></a>Lazhani muv̱era wakathi wosi kwa kila kit'u, kwa kukala vizho ndo Mulungu ahendzazho ninwi murio kahi za Masihi Jesu muhende.   <span class="verse" id="V19">19&#160;</span><a href="#FN13" class="notemark"><span class="popup">5:19 Aefe 4:30</span></a>Musimukonye-konye Roho Mweri.   <span class="verse" id="V20">20&#160;</span>Musiv̱udhye maneno ga unabii.   <span class="verse" id="V21">21&#160;</span><a href="#FN14" class="notemark"><span class="popup">5:21 1 Akor 14:29; Aefe 5:10; 1 Joh 4:1</span></a>Gajezeni maut'u gosini gonya mugwire gago garigo ni madzo thu-thu-thu.   <span class="verse" id="V22">22&#160;</span>Dziikeni kure na uthiriri wa kila samupuli.   </div><div class='p'> <span class="verse" id="V23">23&#160;</span><a href="#FN15" class="notemark"><span class="popup">5:23 5:1-2; 2 Akor 13:11</span></a>Bai Mulungu afugeraye dheri naamuutsuse kahi za kila ngira. Naaike roho zenu, na miri yenu, na akili zenu kure na kila namuna ya kaila muhaka yo siku andiyouya Jesu Masihi.   <span class="verse" id="V24">24&#160;</span><a href="#FN16" class="notemark"><span class="popup">5:24 1 Akor 1:8-9; Afil 1:6; 2 Ath'es 3:3</span></a>Ye Mulungu ariyemwiha ni mwaminifu na andavihenda zhosi vizho.   <span class="verse" id="V25">25&#160;</span><a href="#FN17" class="notemark"><span class="popup">5:25 1:2-3; Arum 15:30</span></a>Fuvoyereni ndugu zangu.   <span class="verse" id="V26">26&#160;</span><a href="#FN18" class="notemark"><span class="popup">5:26 Arum 16:16</span></a>Alamuseni ndugu osini kwa kuadonera kahi za ueri.   <span class="verse" id="V27">27&#160;</span><a href="#FN19" class="notemark"><span class="popup">5:27 Akol 4:16</span></a>Ninamuamuru kahi za dzina ra Bwana muishome baruwa ii kwa ndugu osini kuko.   <span class="verse" id="V28">28&#160;</span>Nema ya Bwana wehu Jesu Masihi naikale hamwenga nanwi.  </div><ul class='tnav'>
<li><a href='index.htm'>1 Ath'esalonike</a></li>
<li><a href='1TH04.htm'>&lt;</a></li>
<li><a href='1TH.htm'>5</a></li>
<li><a href='2TH01.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark"></span><a class="notebackref" href="#V2">5:2</a>
<span class="fr">5:2 </span><span class="ft">1:2-3, 10; 2:19; 3:13; 5:23; Math' 24:36; Afil 4:5; 2 Ath'es 1:7, 10; 2:1-2; Dza here mwivi: Math' 24:43; 2 P'et 3:10; Ugun 3:3; 16:15</span></p>
<p class="x" id="FN2"><span class="notemark"></span><a class="notebackref" href="#V3">5:3</a>
<span class="xo">5:3 </span><span class="xt">Jere 6:14-15; Math' 24:39</span></p>
<p class="x" id="FN3"><span class="notemark"></span><a class="notebackref" href="#V5">5:5</a>
<span class="xo">5:5-8 </span><span class="xt">Arum 13:11-12; Aefe 5:8-9</span></p>
<p class="x" id="FN4"><span class="notemark"></span><a class="notebackref" href="#V8">5:8</a>
<span class="xo">5:8 </span><span class="xt">Aefe 6:11-17</span></p>
<p class="x" id="FN5"><span class="notemark"></span><a class="notebackref" href="#V9">5:9</a>
<span class="xo">5:9 </span><span class="xt">1:10; 2 Ath'es 2:14</span></p>
<p class="x" id="FN6"><span class="notemark"></span><a class="notebackref" href="#V10">5:10</a>
<span class="xo">5:10 </span><span class="xt">4:14; Arum 14:8-9</span></p>
<p class="x" id="FN7"><span class="notemark"></span><a class="notebackref" href="#V12">5:12</a>
<span class="xo">5:12 </span><span class="xt">1 Akor 16:15-18; 1 T'imo 5:17</span></p>
<p class="x" id="FN8"><span class="notemark"></span><a class="notebackref" href="#V14">5:14</a>
<span class="xo">5:14 </span><span class="xt">2 Ath'es 3:6, 11, 15</span></p>
<p class="x" id="FN9"><span class="notemark"></span><a class="notebackref" href="#V15">5:15</a>
<span class="xo">5:15 </span><span class="xt">Arum 12:17; Afil 1:10</span></p>
<p class="x" id="FN10"><span class="notemark"></span><a class="notebackref" href="#V16">5:16</a>
<span class="xo">5:16 </span><span class="xt">Afil 4:4</span></p>
<p class="x" id="FN11"><span class="notemark"></span><a class="notebackref" href="#V17">5:17</a>
<span class="xo">5:17 </span><span class="xt">5:25; Luk 18:1; Arum 12:12; Aefe 6:18; Akol 4:2</span></p>
<p class="x" id="FN12"><span class="notemark"></span><a class="notebackref" href="#V18">5:18</a>
<span class="xo">5:18 </span><span class="xt">Aefe 5:19-20</span></p>
<p class="x" id="FN13"><span class="notemark"></span><a class="notebackref" href="#V19">5:19</a>
<span class="xo">5:19 </span><span class="xt">Aefe 4:30</span></p>
<p class="x" id="FN14"><span class="notemark"></span><a class="notebackref" href="#V21">5:21</a>
<span class="xo">5:21 </span><span class="xt">1 Akor 14:29; Aefe 5:10; 1 Joh 4:1</span></p>
<p class="x" id="FN15"><span class="notemark"></span><a class="notebackref" href="#V23">5:23</a>
<span class="xo">5:23 </span><span class="xt">5:1-2; 2 Akor 13:11</span></p>
<p class="x" id="FN16"><span class="notemark"></span><a class="notebackref" href="#V24">5:24</a>
<span class="xo">5:24 </span><span class="xt">1 Akor 1:8-9; Afil 1:6; 2 Ath'es 3:3</span></p>
<p class="x" id="FN17"><span class="notemark"></span><a class="notebackref" href="#V25">5:25</a>
<span class="xo">5:25 </span><span class="xt">1:2-3; Arum 15:30</span></p>
<p class="x" id="FN18"><span class="notemark"></span><a class="notebackref" href="#V26">5:26</a>
<span class="xo">5:26 </span><span class="xt">Arum 16:16</span></p>
<p class="x" id="FN19"><span class="notemark"></span><a class="notebackref" href="#V27">5:27</a>
<span class="xo">5:27 </span><span class="xt">Akol 4:16</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Math'ayo 18</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Math'ayo</a></li>
<li><a href='MAT17.htm'>&lt;</a></li>
<li><a href='MAT.htm'>18</a></li>
<li><a href='MAT19.htm'>&gt;</a></li>
</ul>
<div class="main">
 
<div class='chapterlabel' id="V0"> 18</div><div class='s'>Jesu ananena dzulu za ubomu </div> <div class='r'>Mariko 9:33-37; Luka 9:46-48  </div><div class='p'> <span class="verse" id="V1">1&#160;</span><a href="#FN1" class="notemark"><span class="popup">18:1 Luk 22:24</span></a>Vikara wakathi uryahu, anafundzi makimuthuwa Jesu makimwamba, “Kahi za uthawali wa mulunguni mubomu ni hiye?”   <span class="verse" id="V2">2&#160;</span>Bai kabila Jesu k'adzadzigidzya, akiiha muhoho muthithe akimuimisha ho mbere zao.   <span class="verse" id="V3">3&#160;</span><a href="#FN2" class="notemark"><span class="popup">18:3 19:14; Mar 10:15; Luk 18:17</span></a>Akiamba, “Namwambira ujeri wenye, kala k'amundagaluka na kukala here ahoho athithe, k'amundawangira ng'o wo uthawali wa mulunguni.   <span class="verse" id="V4">4&#160;</span><a href="#FN3" class="notemark"><span class="popup">18:4 23:12</span></a>Kila andegaluka na kudzitsereza dza zho zha yuyu muhoho, iye nde mut'u mubomu kukira osi kahi za uthawali wa mulunguni.   <span class="verse" id="V5">5&#160;</span><a href="#FN4" class="notemark"><span class="popup">18:5 Luk 10:16</span></a>Na mut'u yoyosi amuhokeraye muhoho dza yuyu kwa dzina rangu ananihokera mimi.”   </div><div class='s'>Maut'u gadimago kumudzya mut'u nyuma </div> <div class='r'>Mariko 9:42-48; Luka 17:1-2  </div><div class='p'> <span class="verse" id="V6">6&#160;</span>“Ela mut'u yoyosi andiyemuhendya mumwenga wa aa athithe manikuluhirao ahende dambi, ni baha afungwe lwalwa lwa singo atsufwe ko kahikahi ya bahari kwenye.   </div><div class='p'> <span class="verse" id="V7">7&#160;</span>“Shauri yao ao mandioahendya andziyao mahende dambi. Majezo ni hatha gakale mumu dhuniani, ela shauriye iye andiyegareha.   <span class="verse" id="V8">8&#160;</span><a href="#FN5" class="notemark"><span class="popup">18:8-9 5:29-30</span></a>Kwa ut'u uwo wenye bai, mukonowo ukikuhendya uhende dambi, utose uutsuhe. Hedu kigulucho kikikuhendya uhende dambi, kitose ukitsuhe. Kwani baha wangire uzimani na mukono mumwenga hedu na kigulu kimwenga, kuriko utsufwe kahi za moho wa kare na kare na mikono miri hedu magulu mairi.   <span class="verse" id="V9">9&#160;</span>Na dzitsoro rikikuhendya uhende dambi, rishukule uritsuhe. Kwani baha wangire uzimani na ch'ongo kuriko utsufwe kahi za moho wa Jehanamu.   </div><div class='p'> <span class="verse" id="V10">10&#160;</span><a href="#FN6" class="notemark"><span class="popup">18:10-14 Joh 10:11-15</span></a>“Dzimanyirireni sana p'ore mukaadharau ahoho athithe, kwani malaika a kwao ko mulunguni ma mbere za Baba ariye mulunguni.” [   <span class="verse" id="V11">11&#160;</span>Kwani Mwana wa Mudamu wakudzaokola kirichongamika.]   </div><div class='s'>Fumbo ra ng'ondzi iriyongamika </div> <div class='r'>Luka 15:3-7  </div><div class='p'> <span class="verse" id="V12">12&#160;</span>Jesu akienderera kunena akiamba, “Mut'u akikala ana ng'ondzi gana mwenga gonya mwenga ikangamike, munaona nikuhendadze? Samba nikuziricha zo mirongo chenda na chenda akendaimala yo idziyongamika hatha akayona?   <span class="verse" id="V13">13&#160;</span>Na ninamwambira ujeri, akiyona andakala na raha nayo zhomu hatha kukira zo mirongo chenda na chenda zirizo k'azingamikire.   <span class="verse" id="V14">14&#160;</span><a href="#FN7" class="notemark"><span class="popup">18:14 6:10</span></a>Na vizho ndo virizho hatha kwa Mulungu Babiyehu wa mulunguni. Iye, k'endzi aa ahoho athithe mangamike hatha mumwenga.”   </div><div class='s'>Jesu anaambira anafundzi makale makikanyana </div> <div class='r'>Luka 17:3  </div><div class='p'> <span class="verse" id="V15">15&#160;</span><a href="#FN8" class="notemark"><span class="popup">18:15 Alaw 19:17; Agal 6:1</span></a>“Ndugu akikukosera, muthuwe wiri wenu, ukamuzhagazhe umwambire makosage. Akigakubali ni vidzo, undakala udzamupata.   <span class="verse" id="V16">16&#160;</span><a href="#FN9" class="notemark"><span class="popup">18:16 Kumbu 19:15; Joh 8:17; 2 Akor 13:1; 1 T'imo 5:19</span></a>Kala k'andagakubali, mala mut'u mumwenga hedu airi mwende nyosini ili kila neno rindironenwa rikale na mashahidhi airi hedu ahahu.   <span class="verse" id="V17">17&#160;</span><a href="#FN10" class="notemark"><span class="popup">18:17 Tit 3:10</span></a>Akikala k'andakubali, enda ukariambire kanisa. Akikubali, vidzo, k'akubalire, muhalire mut'u yuyahu dza ungazhomuhalira mut'u asiyemumanya Mulungu hedu here muthozi wa kodi.   <span class="verse" id="V18">18&#160;</span><a href="#FN11" class="notemark"><span class="popup">18:18 16:19; Joh 20:23</span></a>Nami namwambira ujeri kukala kila mundichokifunga haha dhuniani hatha ko mulunguni nako kindakala kidzafungwa, na kila mundichokivugula haha dhuniani hatha ko mulunguni nako kindakala kidzavugulwa.   <span class="verse" id="V19">19&#160;</span><a href="#FN12" class="notemark"><span class="popup">18:19 7:7</span></a>Kidza at'u airi kahi zenu makikubaliana dzulu za ut'u wowosi mandiwouvoya haha dhuniani, Babiyenu wa mulunguni andaahendera.   <span class="verse" id="V20">20&#160;</span><a href="#FN13" class="notemark"><span class="popup">18:20 28:20</span></a>Kwani at'u airi hedu ahahu mathungananaho kwa dzina rangu nindakala hamwenga nao.”   </div><div class='s'>Jesu anafundisha dzulu za kusameheana </div> <div class='p'> <span class="verse" id="V21">21&#160;</span>Jesu arihogonya kunena, P'et'ero akimuza akimwamba, “Bwana, mwandzangu akinikosera kwenda-kwenda, nimusamehe hatha k'ana nyingahi? Vidze nimusamehe k'ana fungahe?”   <span class="verse" id="V22">22&#160;</span><a href="#FN14" class="notemark"><span class="popup">18:22 Mwan 4:24</span></a>Jesu akimudzigidzya akimwamba, “Hatha bule, simusamehe k'ana fungahe thu, musamehe k'ana mirongo mifungahe mara fungahe.”   </div><div class='s'>Fumbo ra mut'u asiyesamehe andziye </div> <div class='p'> <span class="verse" id="V23">23&#160;</span><a href="#FN15" class="notemark"><span class="popup">18:23 25:19</span></a>Kidza Jesu akiamba, “Ndo hatha uthawali wa mulunguni udzahalana na muthawali mumwenga ariyekala anamala kuhenda isabu za p'esa arizoap'a ahumikie.   <span class="verse" id="V24">24&#160;</span>K'ona shuhuli iyo irihoandza thu, akireherwa muhumikiwe mumwenga ariyekala anamwisa t'alant'a alifu kumi.   <span class="verse" id="V25">25&#160;</span>Na kwa kukala were k'adima kuziriha, ye muthawali akiamuru kukala aguzwe hamwenga na adamue osi, na vit'uzhe zhosi, ili zo p'esa zindizopatikana zirihe ro dheni.   <span class="verse" id="V26">26&#160;</span>Ela ye muhumiki akimugwerera maguluni ye muthawali, akimuvoya akiamba, ‘Bwana, kala radhi nami unip'e muda nami ndakuriha p'esazo zosi.’   <span class="verse" id="V27">27&#160;</span><a href="#FN16" class="notemark"><span class="popup">18:27 Luk 7:42</span></a>K'uzhona ye muthawali moyo ukimutika madzi hatha ro dheni akimusamehe, na akimuvugula akimurichira.   <span class="verse" id="V28">28&#160;</span>Ela kula haho kare, achendamona muhumiki mwandziwe ariyekala anamwisa dinari gana mwenga thu. K'uzhona akimugwavukira kare, gwa, akimugwira mumiro. Cha ‘Niriha p'esa zangu.’   <span class="verse" id="V29">29&#160;</span>Bai ye mwandziwe akimugwerera maguluni akimwamba, ‘Kala radhi nami unip'e muda nami ndakuriha p'esazo,’   <span class="verse" id="V30">30&#160;</span>ela akikahala kamare. Akimuhala akimuhirika jela achendafungwa muhaka ho andihomarigiza kuriha.   <span class="verse" id="V31">31&#160;</span>Vikara ahumiki andziye marihoona viryahu mashikithika zhomu hatha machendamusema kwa muthawali.   <span class="verse" id="V32">32&#160;</span>Bai, muthawali arihosikira uv̱oro uryahu, wamwiha mara mwenga yuyahu muhumiki ariyekala wamusamehe akimwamba, ‘We kumba u muthiriri vivi we! Waniririra nami nikikusamehe dheniro rosi,   <span class="verse" id="V33">33&#160;</span><a href="#FN17" class="notemark"><span class="popup">18:33 5:7</span></a>ela mbona we ye mwandziyo k'umuonerere mbazi dza vizho nirizhokuonera mbazi?’   <span class="verse" id="V34">34&#160;</span><a href="#FN18" class="notemark"><span class="popup">18:34 5:26</span></a>K'uzhona ye muthawali akitsukirwa zhomu hatha akiaiha shikari a jela madze mamuhale makamufunge muhaka ho andihomarigiza kuriha ro dhenire.   <span class="verse" id="V35">35&#160;</span><a href="#FN19" class="notemark"><span class="popup">18:35 6:12, 15; Aefe 4:32; Akol 3:13; Jako 2:13</span></a>Na vizho zhenye ndizho andizhohenda Baba wa mulunguni, kala k'amundaasamehe andziyenu na moyo mumwenga.”   </div><ul class='tnav'>
<li><a href='index.htm'>Math'ayo</a></li>
<li><a href='MAT17.htm'>&lt;</a></li>
<li><a href='MAT.htm'>18</a></li>
<li><a href='MAT19.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">18:1</a>
<span class="xo">18:1 </span><span class="xt">Luk 22:24</span></p>
<p class="x" id="FN2"><span class="notemark"></span><a class="notebackref" href="#V3">18:3</a>
<span class="xo">18:3 </span><span class="xt">19:14; Mar 10:15; Luk 18:17</span></p>
<p class="x" id="FN3"><span class="notemark"></span><a class="notebackref" href="#V4">18:4</a>
<span class="xo">18:4 </span><span class="xt">23:12</span></p>
<p class="x" id="FN4"><span class="notemark"></span><a class="notebackref" href="#V5">18:5</a>
<span class="xo">18:5 </span><span class="xt">Luk 10:16</span></p>
<p class="x" id="FN5"><span class="notemark"></span><a class="notebackref" href="#V8">18:8</a>
<span class="xo">18:8-9 </span><span class="xt">5:29-30</span></p>
<p class="x" id="FN6"><span class="notemark"></span><a class="notebackref" href="#V10">18:10</a>
<span class="xo">18:10-14 </span><span class="xt">Joh 10:11-15</span></p>
<p class="x" id="FN7"><span class="notemark"></span><a class="notebackref" href="#V14">18:14</a>
<span class="xo">18:14 </span><span class="xt">6:10</span></p>
<p class="x" id="FN8"><span class="notemark"></span><a class="notebackref" href="#V15">18:15</a>
<span class="xo">18:15 </span><span class="xt">Alaw 19:17; Agal 6:1</span></p>
<p class="x" id="FN9"><span class="notemark"></span><a class="notebackref" href="#V16">18:16</a>
<span class="xo">18:16 </span><span class="xt">Kumbu 19:15; Joh 8:17; 2 Akor 13:1; 1 T'imo 5:19</span></p>
<p class="x" id="FN10"><span class="notemark"></span><a class="notebackref" href="#V17">18:17</a>
<span class="xo">18:17 </span><span class="xt">Tit 3:10</span></p>
<p class="x" id="FN11"><span class="notemark"></span><a class="notebackref" href="#V18">18:18</a>
<span class="xo">18:18 </span><span class="xt">16:19; Joh 20:23</span></p>
<p class="x" id="FN12"><span class="notemark"></span><a class="notebackref" href="#V19">18:19</a>
<span class="xo">18:19 </span><span class="xt">7:7</span></p>
<p class="x" id="FN13"><span class="notemark"></span><a class="notebackref" href="#V20">18:20</a>
<span class="xo">18:20 </span><span class="xt">28:20</span></p>
<p class="x" id="FN14"><span class="notemark"></span><a class="notebackref" href="#V22">18:22</a>
<span class="xo">18:22 </span><span class="xt">Mwan 4:24</span></p>
<p class="x" id="FN15"><span class="notemark"></span><a class="notebackref" href="#V23">18:23</a>
<span class="xo">18:23 </span><span class="xt">25:19</span></p>
<p class="x" id="FN16"><span class="notemark"></span><a class="notebackref" href="#V27">18:27</a>
<span class="xo">18:27 </span><span class="xt">Luk 7:42</span></p>
<p class="x" id="FN17"><span class="notemark"></span><a class="notebackref" href="#V33">18:33</a>
<span class="xo">18:33 </span><span class="xt">5:7</span></p>
<p class="x" id="FN18"><span class="notemark"></span><a class="notebackref" href="#V34">18:34</a>
<span class="xo">18:34 </span><span class="xt">5:26</span></p>
<p class="x" id="FN19"><span class="notemark"></span><a class="notebackref" href="#V35">18:35</a>
<span class="xo">18:35 </span><span class="xt">6:12, 15; Aefe 4:32; Akol 3:13; Jako 2:13</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

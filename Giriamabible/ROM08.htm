<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Arumi 8</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Arumi</a></li>
<li><a href='ROM07.htm'>&lt;</a></li>
<li><a href='ROM.htm'>8</a></li>
<li><a href='ROM09.htm'>&gt;</a></li>
</ul>
<div class="main">
 
<div class='chapterlabel' id="V0"> 8</div><div class='s'>Maisha masha ga kiroho kahi za Masihi </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">8:1 1:18; 5:1</span></a>Kwa vizho vivi, k'akuna hukumu yoyosi dzulu za at'u a Masihi Jesu.   <span class="verse" id="V2">2&#160;</span><a href="#FN2" class="notemark"><span class="popup">8:2 3:27; 7:7-11</span></a>Kwani sheria ya Roho afureheraye uzima kukirira na kumukuluhira Masihi Jesu, be yafwika huru kula kwa yo sheria ya dambi na kifwa.   <span class="verse" id="V3">3&#160;</span><a href="#FN3" class="notemark"><span class="popup">8:3 Agal 4:4; Afil 2:7-8; 2 Akor 5:21</span></a>Kwani Mulungu wathimiza zho Sheria irizhokala idzagonya kushindwa. Mana kwa kukala mwiri wa mudamu una unyonge wa kuhendza kuhenda dambi, Sheria yashindwa ni kuusa dambi. Ela Mulungu akimuhuma mwanawe kwa ut'u wa yo dambi. Bai, Jesu Masihi wazhalwa na mwiri here dza uu mwiri wehu wa dambi, na kwa mwiri uwo yo dambi akiihukumu.   <span class="verse" id="V4">4&#160;</span><a href="#FN4" class="notemark"><span class="popup">8:4 6:22; 7:4; 13:10; Agal 5:16, 25</span></a>Mulungu wahenda vizho ili yo hachi ya Sheria ithimizwe ndani yehu siswi fuishio kahi za Roho, mana k'afuishi kuthuwirizana na mwiri.   <span class="verse" id="V5">5&#160;</span>Kwani aryahu maishio kuthuwirizana na wo mwiri maazo gao ga kahi za maut'u ga wo mwiri. Ela aryahu maishio kahi za Roho maazo gao ga kahi za maut'u ga ye Roho.   <span class="verse" id="V6">6&#160;</span><a href="#FN5" class="notemark"><span class="popup">8:6 6:21; Agal 6:8</span></a>Mut'u akiika maazoge kahi za mwiri gandamurehera kifwa. Ela akiika maazoge kahi za Roho gandamurehera uzima na dheri.   <span class="verse" id="V7">7&#160;</span>Kwani mut'u ariye maazoge ganathawalwa ni mwiri, ni hadhui wa Mulungu mana k'adima kuthuwa Sheria ya Mulungu hatha vichache.   <span class="verse" id="V8">8&#160;</span>Kidza at'u mathawalwao ni mwiri k'amadima kumufwahiza Mulungu bule.   </div><div class='p'> <span class="verse" id="V9">9&#160;</span><a href="#FN6" class="notemark"><span class="popup">8:9 1 Akor 3:16</span></a>Ela ninwi bai, kala Roho wa Mulungu anaishi ndani yenu, k'amuthawalwa ni mwiri bule, munathawalwa ni Roho. Na mut'u yoyosi ariye k'ana ye Roho wa Masihi, si wa Masihi bule.   <span class="verse" id="V10">10&#160;</span><a href="#FN7" class="notemark"><span class="popup">8:10 Agal 2:20; 1 Joh 3:24</span></a>Ela Masihi akikala ndani yenu, ingahokala miri yenu indafwa kwa ut'u wa dambi, ela roho zenu zindakala moyo, mana mwahendywa ahachi.   <span class="verse" id="V11">11&#160;</span><a href="#FN8" class="notemark"><span class="popup">8:11 2 Akor 4:14</span></a>Kala ye Roho wa Mulungu ariyemufufula Jesu anaishi ndani yenu, ye Mulungu ariyemufufula Masihi Jesu andaip'a uzima ii miri yenu ifwayo. Uzima uu andamup'a kukirira na iye Roho wa kwakwe aishiye ndani yenu.   </div><div class='p'> <span class="verse" id="V12">12&#160;</span><a href="#FN9" class="notemark"><span class="popup">8:12 6:18</span></a>Kwa vizho ndugu zangu, siswi funa dheni, ela dheni riri si kuishi kuthuwirizana na miri yehu.   <span class="verse" id="V13">13&#160;</span><a href="#FN10" class="notemark"><span class="popup">8:13 Agal 6:8; Aefe 4:22-24</span></a>Kwani mukiishi kuthuwirizana na mwiri mundafwa. Ela mukigalaga mahendo gosi ga mwiri kukirira na iye Roho, mundaishi.   </div><div class='p'> <span class="verse" id="V14">14&#160;</span><a href="#FN11" class="notemark"><span class="popup">8:14 1 Joh 2:29–3:1</span></a>Mana osi malongozwao ni Roho wa Mulungu ni ana a Mulungu.   <span class="verse" id="V15">15&#160;</span><a href="#FN12" class="notemark"><span class="popup">8:15 Mar 14:36; Agal 4:5-7</span></a>Kwani Mulungu k'amup'ere roho wa kumuhendya atumwa hedu aoga kaheri, ela wamup'a Roho amuhendyaye ninwi mukale ana a Mulungu. Na Roho iye anafup'a wadimi wa kumuririra Mulungu na kumwiha “Baba!”<a href="#FN13" class="notemark">*<span class="popup">8:15 Haha go maneno genye ga Kiyunani ganaamba, ‘Aba, Baba.’ Aba ni baba kahi za luga ya Kiaramu.</span></a>   <span class="verse" id="V16">16&#160;</span>Na hatha ye Roho wa Mulungu anamboza ushahidhi hamwenga na zo roho zehu kukala siswi fu ana a Mulungu.   <span class="verse" id="V17">17&#160;</span><a href="#FN14" class="notemark"><span class="popup">8:17 5:12; Agal 4:7; Afil 3:10-11</span></a>Na kwa kukala fu ana a Mulungu, fundahokera baraka arizo Mulungu waaikira anae. Baraka zizo fundazihokera hamwenga na Masihi, bora thu hukubali kuteseka dza zho Masihi arizhoteseka ili kwamba Mulungu ahup'e nguma hamwenga na iye Masihi.   </div><div class='s'>Amasihia mandahendywa abomu </div> <div class='p'> <span class="verse" id="V18">18&#160;</span><a href="#FN15" class="notemark"><span class="popup">8:18 2 Akor 4:17</span></a>Gaga mateso fugapatago wakathi uu, sigaona ni kit'u nikilinganisha na yo nguma andiyofwanyesa Mulungu wakathi uwo.   <span class="verse" id="V19">19&#160;</span><a href="#FN16" class="notemark"><span class="popup">8:19 Akol 3:4; 1 Joh 3:2</span></a>Na zho vit'u zhosi virizhoumbwa ni Mulungu vinaithariza kwa hamu yo siku Mulungu andihoang'aza anae.   <span class="verse" id="V20">20&#160;</span><a href="#FN17" class="notemark"><span class="popup">8:20 Mwan 3:17-19</span></a>Kwani Mulungu wahukumu zhumbe zhosi na akivihendya vikale k'avina mana yoyosi. Naye wahenda vivi si kwa zho vit'u kuhendza, ela kwa kuhendza kwa kwakwe mwenye. Ela hamwenga na vizho Mulungu were achere na th'amaa ya kuviokola.   <span class="verse" id="V21">21&#160;</span>Na ndosa siku mwenga zhumbe zhosi vindarichirwa kula kahi za utumwa wa kunongeka na zhangire kahi za uhuru wa nguma wa o ana a Mulungu.   <span class="verse" id="V22">22&#160;</span>Kwani funamanya kukala kufikira vivi, vit'u zhosi arizhoviumba Mulungu vinagula hamwenga kwa utsungu dza here mut'u amalaye kudzivugula.   <span class="verse" id="V23">23&#160;</span><a href="#FN18" class="notemark"><span class="popup">8:23 2 Akor 5:2-5</span></a>Na si vizho zhumbe h'akeye vigulazho kwa utsungu here wa kuzhala, ela hatha siswi furiomuhokera Roho Mweri here malumbuko naswi funagula fukimuthariza Mulungu afuhendye anae, yani aikombole miri yehu.   <span class="verse" id="V24">24&#160;</span><a href="#FN19" class="notemark"><span class="popup">8:24 2 Akor 5:7; Aebu 11:1</span></a>Kwani hatha siswi naswi furihookolwa tumaini rehu rere ni riro. Na tumaini ni kuryahu kukala na th'amaa na vit'u virizho k'afudzazhona bule, mana k'akuna mut'u adimaye kukala na tumaini na vit'u azhonazho kare.   <span class="verse" id="V25">25&#160;</span><a href="#FN20" class="notemark"><span class="popup">8:25 2 Akor 4:18</span></a>Ela fukikala na tumaini na vit'u furizho k'afudzazhona, be ni kukala funavithariza kwa kuvumirira zaidhi.   </div><div class='p'> <span class="verse" id="V26">26&#160;</span>Iye Roho mwenye naye pia nikukala anafwaviza kahi za unyonge wehu. Kwani siswi be k'afumanya kuvoya here vimalikanazho, ela iye Roho nikufuvoyera mbere za Mulungu kwa kugula kuriko k'akuelezeka kwa maneno.   <span class="verse" id="V27">27&#160;</span><a href="#FN21" class="notemark"><span class="popup">8:27 Zabu 139:1</span></a>Na ye Mulungu amanyaye maazo ga anadamu, anamanya hatha zho ye Roho aazazho. Mana ye Roho nikukala anaavoyera at'u a Mulungu, kulengana na zho Mulungu ahendzazho.   </div><div class='p'> <span class="verse" id="V28">28&#160;</span><a href="#FN22" class="notemark"><span class="popup">8:28 Ayub 2:10; Aefe 1:11</span></a>Funamanya kukala kahi za kila kit'u, Mulungu anahenda kazi kwa faidha ya ao mamuhendzao, na mario waaiha kulengana na lengo ra kwakwe.   <span class="verse" id="V29">29&#160;</span><a href="#FN23" class="notemark"><span class="popup">8:29 Akol 1:18; Aebu 1:6</span></a>Kwani aryahu at'u mario Mulungu waatsagula, pia wapanga mahalane na Mwanawe. Bai wahenda vivi ili ye Mwanawe akale musundula tsandzu, kidza akale na nduguze anji enye.   <span class="verse" id="V30">30&#160;</span><a href="#FN24" class="notemark"><span class="popup">8:30 1:7; 5:2; 2 Ath'es 2:13-14</span></a>Aryahu at'u mario Mulungu waapangira hangu ho chaho pia waaiha; na aryahu arioaiha, akiahendya ahachi; na aryahu arioahendya ahachi, akiap'a nguma.   </div><div class='s'>K'akuna kit'u kidimacho kuhuthenga na Mulungu </div> <div class='p'> <span class="verse" id="V31">31&#160;</span><a href="#FN25" class="notemark"><span class="popup">8:31-34 Isa 50:8-9</span></a><a href="#FN26" class="notemark"><span class="popup">8:31 Zabu 118:6</span></a>Huambedze vikara? Kala Mulungu a upande wehu, ni h'ani adimaye kufupinga? Jibu ni k'akuna.   <span class="verse" id="V32">32&#160;</span><a href="#FN27" class="notemark"><span class="popup">8:32 5:8; Joh 3:16</span></a>Iye ariye k'amuonerere mbazi hatha Mwanawe mwenye, ela akimulazha kwa ut'u wehu siswi hosi, k'andashindwa ni kuhup'a vit'u zhosi hamwenga na ye Mwanawe.   <span class="verse" id="V33">33&#160;</span>Vidze ni h'ani adimaye kuashithaki atsagulwa a Mulungu, na Mulungu mwenye nde ariyeahendya ahachi? Jibu ni k'akuna!   <span class="verse" id="V34">34&#160;</span><a href="#FN28" class="notemark"><span class="popup">8:34 4:25; Mahe 2:33; Aebu 7:25; 1 Joh 2:1</span></a>H'aya, ni h'ani adimaye kufuhukumu? K'akuna! Mana Masihi Jesu nde ariyehufwerera na akifufuka. Na vivi a mukono wa kurya wa Mulungu, anafuvoyera kuko.   <span class="verse" id="V35">35&#160;</span><a href="#FN29" class="notemark"><span class="popup">8:35 2 Akor 5:14</span></a>Kidza k'ahana mut'u adimaye kufuthenga na mahendzo ga Masihi. Kakala thabu, hedu mashaka, hedu mateso, hedu ndzala, hedu ukiya, hedu hathari, hedu kifwa.   <span class="verse" id="V36">36&#160;</span><a href="#FN30" class="notemark"><span class="popup">8:36 Zabu 44:22; 2 Akor 4:11</span></a>Kwani here Maoro gaambazho,  </div><div class='q'>“Funalagwa kila siku kwa ut'uwo uwe,  </div><div class='q2'>funahalirwa here ng'ondzi zitharizazo kutsindzwa.”   </div><div class='m'> <span class="verse" id="V37">37&#160;</span><a href="#FN31" class="notemark"><span class="popup">8:37 1 Joh 5:4-5</span></a>Ela kahi za maut'u gaga gosi, funapata ushindi mubomu kukirira na iye ariyefuhendza.   <span class="verse" id="V38">38&#160;</span><a href="#FN32" class="notemark"><span class="popup">8:38 Aefe 1:21; 1 Akor 3:22; 15:24; 1 P'et 3:22</span></a>Kwani nina hakika kamare kukala, k'akuna ut'u wowosi udimao kufuthenga na mahendzo ga kwakwe. Si uzima hedu kifwa, si malaika hedu mamulaka, si maut'u ga vikara hedu maut'u gandigokudza.   <span class="verse" id="V39">39&#160;</span><a href="#FN33" class="notemark"><span class="popup">8:39 5:5; Joh 3:16; 2 Akor 13:13; Aefe 1:4; 2:4; 1 Ath'es 1:4; 2 Ath'es 2:16</span></a>Si kit'u kiricho dzulu sana, hedu kiricho ts'ini sana, hedu chumbe kingine chochosi. Vivi zhosi k'avidima kufuthenga na mahendzo ga Mulungu furigo nago kukirira kwa Bwana wehu Masihi Jesu.   </div><ul class='tnav'>
<li><a href='index.htm'>Arumi</a></li>
<li><a href='ROM07.htm'>&lt;</a></li>
<li><a href='ROM.htm'>8</a></li>
<li><a href='ROM09.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">8:1</a>
<span class="xo">8:1 </span><span class="xt">1:18; 5:1</span></p>
<p class="x" id="FN2"><span class="notemark"></span><a class="notebackref" href="#V2">8:2</a>
<span class="xo">8:2 </span><span class="xt">3:27; 7:7-11</span></p>
<p class="x" id="FN3"><span class="notemark"></span><a class="notebackref" href="#V3">8:3</a>
<span class="xo">8:3 </span><span class="xt">Agal 4:4; Afil 2:7-8; 2 Akor 5:21</span></p>
<p class="x" id="FN4"><span class="notemark"></span><a class="notebackref" href="#V4">8:4</a>
<span class="xo">8:4 </span><span class="xt">6:22; 7:4; 13:10; Agal 5:16, 25</span></p>
<p class="x" id="FN5"><span class="notemark"></span><a class="notebackref" href="#V6">8:6</a>
<span class="xo">8:6 </span><span class="xt">6:21; Agal 6:8</span></p>
<p class="x" id="FN6"><span class="notemark"></span><a class="notebackref" href="#V9">8:9</a>
<span class="xo">8:9 </span><span class="xt">1 Akor 3:16</span></p>
<p class="x" id="FN7"><span class="notemark"></span><a class="notebackref" href="#V10">8:10</a>
<span class="xo">8:10 </span><span class="xt">Agal 2:20; 1 Joh 3:24</span></p>
<p class="x" id="FN8"><span class="notemark"></span><a class="notebackref" href="#V11">8:11</a>
<span class="xo">8:11 </span><span class="xt">2 Akor 4:14</span></p>
<p class="x" id="FN9"><span class="notemark"></span><a class="notebackref" href="#V12">8:12</a>
<span class="xo">8:12 </span><span class="xt">6:18</span></p>
<p class="x" id="FN10"><span class="notemark"></span><a class="notebackref" href="#V13">8:13</a>
<span class="xo">8:13 </span><span class="xt">Agal 6:8; Aefe 4:22-24</span></p>
<p class="x" id="FN11"><span class="notemark"></span><a class="notebackref" href="#V14">8:14</a>
<span class="xo">8:14 </span><span class="xt">1 Joh 2:29–3:1</span></p>
<p class="x" id="FN12"><span class="notemark"></span><a class="notebackref" href="#V15">8:15</a>
<span class="xo">8:15 </span><span class="xt">Mar 14:36; Agal 4:5-7</span></p>
<p class="f" id="FN13"><span class="notemark">*</span><a class="notebackref" href="#V15">8:15</a>
<span class="fr">8:15 </span><span class="ft">Haha go maneno genye ga Kiyunani ganaamba, ‘Aba, Baba.’ Aba ni baba kahi za luga ya Kiaramu.</span></p>
<p class="x" id="FN14"><span class="notemark"></span><a class="notebackref" href="#V17">8:17</a>
<span class="xo">8:17 </span><span class="xt">5:12; Agal 4:7; Afil 3:10-11</span></p>
<p class="x" id="FN15"><span class="notemark"></span><a class="notebackref" href="#V18">8:18</a>
<span class="xo">8:18 </span><span class="xt">2 Akor 4:17</span></p>
<p class="x" id="FN16"><span class="notemark"></span><a class="notebackref" href="#V19">8:19</a>
<span class="xo">8:19 </span><span class="xt">Akol 3:4; 1 Joh 3:2</span></p>
<p class="x" id="FN17"><span class="notemark"></span><a class="notebackref" href="#V20">8:20</a>
<span class="xo">8:20 </span><span class="xt">Mwan 3:17-19</span></p>
<p class="x" id="FN18"><span class="notemark"></span><a class="notebackref" href="#V23">8:23</a>
<span class="xo">8:23 </span><span class="xt">2 Akor 5:2-5</span></p>
<p class="x" id="FN19"><span class="notemark"></span><a class="notebackref" href="#V24">8:24</a>
<span class="xo">8:24 </span><span class="xt">2 Akor 5:7; Aebu 11:1</span></p>
<p class="x" id="FN20"><span class="notemark"></span><a class="notebackref" href="#V25">8:25</a>
<span class="xo">8:25 </span><span class="xt">2 Akor 4:18</span></p>
<p class="x" id="FN21"><span class="notemark"></span><a class="notebackref" href="#V27">8:27</a>
<span class="xo">8:27 </span><span class="xt">Zabu 139:1</span></p>
<p class="x" id="FN22"><span class="notemark"></span><a class="notebackref" href="#V28">8:28</a>
<span class="xo">8:28 </span><span class="xt">Ayub 2:10; Aefe 1:11</span></p>
<p class="x" id="FN23"><span class="notemark"></span><a class="notebackref" href="#V29">8:29</a>
<span class="xo">8:29 </span><span class="xt">Akol 1:18; Aebu 1:6</span></p>
<p class="x" id="FN24"><span class="notemark"></span><a class="notebackref" href="#V30">8:30</a>
<span class="xo">8:30 </span><span class="xt">1:7; 5:2; 2 Ath'es 2:13-14</span></p>
<p class="x" id="FN25"><span class="notemark"></span><a class="notebackref" href="#V31">8:31</a>
<span class="xo">8:31-34 </span><span class="xt">Isa 50:8-9</span></p>
<p class="x" id="FN26"><span class="notemark"></span><a class="notebackref" href="#V31">8:31</a>
<span class="xo">8:31 </span><span class="xt">Zabu 118:6</span></p>
<p class="x" id="FN27"><span class="notemark"></span><a class="notebackref" href="#V32">8:32</a>
<span class="xo">8:32 </span><span class="xt">5:8; Joh 3:16</span></p>
<p class="x" id="FN28"><span class="notemark"></span><a class="notebackref" href="#V34">8:34</a>
<span class="xo">8:34 </span><span class="xt">4:25; Mahe 2:33; Aebu 7:25; 1 Joh 2:1</span></p>
<p class="x" id="FN29"><span class="notemark"></span><a class="notebackref" href="#V35">8:35</a>
<span class="xo">8:35 </span><span class="xt">2 Akor 5:14</span></p>
<p class="x" id="FN30"><span class="notemark"></span><a class="notebackref" href="#V36">8:36</a>
<span class="xo">8:36 </span><span class="xt">Zabu 44:22; 2 Akor 4:11</span></p>
<p class="x" id="FN31"><span class="notemark"></span><a class="notebackref" href="#V37">8:37</a>
<span class="xo">8:37 </span><span class="xt">1 Joh 5:4-5</span></p>
<p class="x" id="FN32"><span class="notemark"></span><a class="notebackref" href="#V38">8:38</a>
<span class="xo">8:38 </span><span class="xt">Aefe 1:21; 1 Akor 3:22; 15:24; 1 P'et 3:22</span></p>
<p class="x" id="FN33"><span class="notemark"></span><a class="notebackref" href="#V39">8:39</a>
<span class="xo">8:39 </span><span class="xt">5:5; Joh 3:16; 2 Akor 13:13; Aefe 1:4; 2:4; 1 Ath'es 1:4; 2 Ath'es 2:16</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

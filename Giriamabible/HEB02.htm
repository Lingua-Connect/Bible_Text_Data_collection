<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Aeburania 2</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Aeburania</a></li>
<li><a href='HEB01.htm'>&lt;</a></li>
<li><a href='HEB.htm'>2</a></li>
<li><a href='HEB03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>Aeburania manakanywa ili masingamike ngira </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">2:1-3 6:4-6</span></a>Kwa ut'u uwo bai, uwo ujeri furiwousikira, nafukaze kuugwira ngwa kamare, p'ore fukauricha fukathuwa maut'u mangine.   <span class="verse" id="V2">2&#160;</span><a href="#FN2" class="notemark"><span class="popup">2:2 Mahe 7:38, 53; Agal 3:19</span></a>Wo uv̱oro uriworefwa ni malaika wakala ni wa jeri hatha kila mut'u ariye k'augwirire hedu kuuthuwa wangizwa akili kihachi kulengana na makosage mwenye.   <span class="verse" id="V3">3&#160;</span><a href="#FN3" class="notemark"><span class="popup">2:3 10:29; 12:25</span></a>Vidze vindakaladze kala k'ahundaujali wokolwi uno ubomu vino? Ni lwazu kukala kala k'afundaujali, k'afundathia bule. Ho kwandza, wokolwi uu watangazwa ni Bwana mwenye, gonya aryahu mariousikira makidzafuhakikishira kukala ni wa jeri.   <span class="verse" id="V4">4&#160;</span><a href="#FN4" class="notemark"><span class="popup">2:4 Joh 2:11; Mahe 2:22; 1 Akor 12:4-11; 2 Akor 12:12</span></a>Na wakathi uwo vizho, Mulungu akimboza ushahidhiwe. Iye wahenda miujiza minji tofauti-tofauti, na akilazha vigerwa zha Roho Mweri here arizhohendza iye mwenye.   </div><div class='s'>Masihi ndiye ariyereha wokolwi </div> <div class='p'> <span class="verse" id="V5">5&#160;</span>Kwani hatha uwo urumwengu fuunenawo haha, uwo urumwengu udzawo, Mulungu k'apangire kukala malaika ndio mandiothawala.   <span class="verse" id="V6">6&#160;</span><a href="#FN5" class="notemark"><span class="popup">2:6-8 Zabu 8:4-6</span></a>Na Maoro ganamboza ushahidhi dzulu ya vivi. Kwani hana hat'u haambaho kukala,  </div><div class='q'>“H'ewe Mulungu, kwani mudamu ni kit'u chani hatha umukumbukire?  </div><div class='q2'>Hedu ye mwanadamu ni h'ani hatha umujali?   </div><div class='q'> <span class="verse" id="V7">7&#160;</span>Uwe wamuhendya akale muthithe kukira malaika kwa muda,  </div><div class='q2'>gonya ukimup'a nguma na ishima,   </div><div class='q'> <span class="verse" id="V8">8&#160;</span><a href="#FN6" class="notemark"><span class="popup">2:8 1 Akor 15:27</span></a>ukiika kila kit'u kikale ts'inize.”  </div><div class='m'>Vikara, kuika kila kit'u ts'inize, manaye ni kukala k'ahana kit'u hatha kimwenga kirichosala. Ela here virizho, k'ahudzaona kukala vit'u zhosi vi ts'ini za uthawali wa mudamu.   <span class="verse" id="V9">9&#160;</span><a href="#FN7" class="notemark"><span class="popup">2:9 Afil 2:8-9</span></a>Ela fukimulola Jesu, funaona kukala wahendywa akale muthithe kukira malaika kwa muda. Kwa udzo ariwo nawo Mulungu, Jesu akiafwerera at'u osi. Na kwa ut'u wa go mateso arigogapata kahi za kifwa, Mulungu akimup'a nguma na ishima bomu.   <span class="verse" id="V10">10&#160;</span><a href="#FN8" class="notemark"><span class="popup">2:10 1 Akor 8:6; 12:2; Mahe 3:15</span></a>Kwani Mulungu ariyeumba vit'u zhosi kwa ut'u we iye, wahenda karakara kamare kumwangiza Jesu kahi za mateso ili akadime kuareha ana anji kahi za ngumaye. Kukirira na mateso gaga Mulungu wamuhendya Jesu akale kamili na athoshe kualongoza at'u aangize kahi za wokolwi.   </div><div class='p'> <span class="verse" id="V11">11&#160;</span><a href="#FN9" class="notemark"><span class="popup">2:11 Math' 25:40; 12:50; Joh 20:17</span></a>Mana iye Jesu aahendaye at'u makale aeri, na ao at'u mahendywao aeri, osi babiyao ni mumwenga. Ndosa Jesu k'ana haya kuaiha nduguze.   <span class="verse" id="V12">12&#160;</span><a href="#FN10" class="notemark"><span class="popup">2:12 Zabu 22:22</span></a>Kwani wanena akiamba,  </div><div class='q'>“H'ewe Bwana, nindaambira ndugu zangu dzuluzo.  </div><div class='q2'>Kahikahi za muthunganano wao, nindakulika.”   </div><div class='m'> <span class="verse" id="V13">13&#160;</span><a href="#FN11" class="notemark"><span class="popup">2:13 Isa 8:17-18</span></a>Iye kaheri anaamba kukala,  </div><div class='q'>“Nindamukuluhira iye Bwana.”  </div><div class='m'>Kidza anauya haho kaheri na kuamba,  </div><div class='q'>“Thimino haha na o ahoho arionip'a Mulungu.”   </div><div class='p'> <span class="verse" id="V14">14&#160;</span><a href="#FN12" class="notemark"><span class="popup">2:14 2:17; Joh 1:14; Shethani: Joh 8:44; 12:31; 1 Joh 3:8; Ugun 12:10</span></a>Na kwa kukala o ana a Mulungu, ni anadamu a kawaida enye miri na milatso, Jesu naye wakudzazhalwa na mwiri na milatso here mudamu wa kawaida. Na kukirira na cho kifwa cha kwakwe, Jesu were andadima kumwanonga-nonga Shethani ariye were ndiye mwenye nguvu dzulu za kifwa,   <span class="verse" id="V15">15&#160;</span><a href="#FN13" class="notemark"><span class="popup">2:15 Arum 8:21</span></a>na aarichire huru at'u osi mariokala ni atumwa kahi za maisha gao gosi kwa ut'u wa kugoha kifwa.   <span class="verse" id="V16">16&#160;</span><a href="#FN14" class="notemark"><span class="popup">2:16 Isa 41:8-9</span></a>Kwani vi lwazu kamare kukala iye wakudzaaviza at'u a lukolo lwa Burahemu, k'adzire aviza malaika!   <span class="verse" id="V17">17&#160;</span><a href="#FN15" class="notemark"><span class="popup">2:17 4:14; 5:2; Afil 2:7; 1 Joh 2:2</span></a>Kwa vizho were ni karakara kamare Jesu akale here nduguze kahi za kila ngira. Naye wakala vivi ili kwamba adime kukala mulombi mubomu mwenye, mwaminifu na wa mbazi kahi za kumwambozera Mulungu sadaka ya kuausiza dambi at'u osi.   <span class="verse" id="V18">18&#160;</span><a href="#FN16" class="notemark"><span class="popup">2:18 4:15; Math' 4:1-11</span></a>Na kwa kukala Jesu wateswa na akijezwa, iye ana wadimi wa kuaviza at'u majezwao.   </div><ul class='tnav'>
<li><a href='index.htm'>Aeburania</a></li>
<li><a href='HEB01.htm'>&lt;</a></li>
<li><a href='HEB.htm'>2</a></li>
<li><a href='HEB03.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">2:1</a>
<span class="xo">2:1-3 </span><span class="xt">6:4-6</span></p>
<p class="x" id="FN2"><span class="notemark"></span><a class="notebackref" href="#V2">2:2</a>
<span class="xo">2:2 </span><span class="xt">Mahe 7:38, 53; Agal 3:19</span></p>
<p class="x" id="FN3"><span class="notemark"></span><a class="notebackref" href="#V3">2:3</a>
<span class="xo">2:3 </span><span class="xt">10:29; 12:25</span></p>
<p class="x" id="FN4"><span class="notemark"></span><a class="notebackref" href="#V4">2:4</a>
<span class="xo">2:4 </span><span class="xt">Joh 2:11; Mahe 2:22; 1 Akor 12:4-11; 2 Akor 12:12</span></p>
<p class="x" id="FN5"><span class="notemark"></span><a class="notebackref" href="#V6">2:6</a>
<span class="xo">2:6-8 </span><span class="xt">Zabu 8:4-6</span></p>
<p class="x" id="FN6"><span class="notemark"></span><a class="notebackref" href="#V8">2:8</a>
<span class="xo">2:8 </span><span class="xt">1 Akor 15:27</span></p>
<p class="x" id="FN7"><span class="notemark"></span><a class="notebackref" href="#V9">2:9</a>
<span class="xo">2:9 </span><span class="xt">Afil 2:8-9</span></p>
<p class="x" id="FN8"><span class="notemark"></span><a class="notebackref" href="#V10">2:10</a>
<span class="xo">2:10 </span><span class="xt">1 Akor 8:6; 12:2; Mahe 3:15</span></p>
<p class="x" id="FN9"><span class="notemark"></span><a class="notebackref" href="#V11">2:11</a>
<span class="xo">2:11 </span><span class="xt">Math' 25:40; 12:50; Joh 20:17</span></p>
<p class="x" id="FN10"><span class="notemark"></span><a class="notebackref" href="#V12">2:12</a>
<span class="xo">2:12 </span><span class="xt">Zabu 22:22</span></p>
<p class="x" id="FN11"><span class="notemark"></span><a class="notebackref" href="#V13">2:13</a>
<span class="xo">2:13 </span><span class="xt">Isa 8:17-18</span></p>
<p class="f" id="FN12"><span class="notemark"></span><a class="notebackref" href="#V14">2:14</a>
<span class="fr">2:14 </span><span class="ft">2:17; Joh 1:14; Shethani: Joh 8:44; 12:31; 1 Joh 3:8; Ugun 12:10</span></p>
<p class="x" id="FN13"><span class="notemark"></span><a class="notebackref" href="#V15">2:15</a>
<span class="xo">2:15 </span><span class="xt">Arum 8:21</span></p>
<p class="x" id="FN14"><span class="notemark"></span><a class="notebackref" href="#V16">2:16</a>
<span class="xo">2:16 </span><span class="xt">Isa 41:8-9</span></p>
<p class="x" id="FN15"><span class="notemark"></span><a class="notebackref" href="#V17">2:17</a>
<span class="xo">2:17 </span><span class="xt">4:14; 5:2; Afil 2:7; 1 Joh 2:2</span></p>
<p class="x" id="FN16"><span class="notemark"></span><a class="notebackref" href="#V18">2:18</a>
<span class="xo">2:18 </span><span class="xt">4:15; Math' 4:1-11</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

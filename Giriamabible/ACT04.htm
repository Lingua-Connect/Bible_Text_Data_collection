<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Mahendo 4</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Mahendo</a></li>
<li><a href='ACT03.htm'>&lt;</a></li>
<li><a href='ACT.htm'>4</a></li>
<li><a href='ACT05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>P'et'ero na Johana ma mbere za Baraza ra athumia </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">4:1-2 Masadukayo: 5:17; 23:8; Luk 20:27</span></a><a href="#FN2" class="notemark"><span class="popup">4:1 Luk 22:4, 52</span></a>Vikara P'et'ero na Johana marihokala mananena na o at'u, o alombi na ye murindzi mubomu kahi za ro Hekalu hamwenga na Masadukayo makwenda haho marihokala o airi.   <span class="verse" id="V2">2&#160;</span><a href="#FN3" class="notemark"><span class="popup">4:2 Kufufuka: 2:24; 4:33; 17:18; 26:23</span></a>Nao were matsukirwe jeri-jeri. Ut'u uriwoatsukiza ni viryahu zha kukala ao ahumwi were manaafundisha at'u kukala Jesu wafufuka kula kifwani na kwa ut'u uwo bai ao mariofwa mandafufuka.   <span class="verse" id="V3">3&#160;</span><a href="#FN4" class="notemark"><span class="popup">4:3 5:18</span></a>Kwa vizho makiagwira makiasindikira jela, na kwa kukala were kudzatswa kare, makiaricha mumo hatha kukicha.   <span class="verse" id="V4">4&#160;</span><a href="#FN5" class="notemark"><span class="popup">4:4 2:41</span></a>Ela anji kahi za aryahu mariosikira go mahubiri ga kwao, makuluhira na yo isabu ya anaalume ichangezeka na ikifika here at'u alifu ts'ano.   </div><div class='p'> <span class="verse" id="V5">5&#160;</span>Bai kurihocha, aryahu vilongozi a Kiyahudi, na athumia na alimu a Sheria makala na muthunganano mo Jerusalemu.   <span class="verse" id="V6">6&#160;</span>Kahi za ao mariokala haho muthungananoni, were ni Anasi ariye were nde Mulombi mubomu mwenye na Kayafa. Angine mariokala haho ni Johana, Alekizanda na at'u angine mario were ao nao mana lukolo na ye Mulombi mubomu mwenye.   <span class="verse" id="V7">7&#160;</span><a href="#FN6" class="notemark"><span class="popup">4:7 Luk 20:2</span></a>Bai makiahala P'et'ero na Johana makiaika ho kahikahi, gonya makiauza makiamba, “Nwi, ut'u uno mwauhenda kwa nguvu zani na kwa dzina ra h'ani?”   </div><div class='p'> <span class="verse" id="V8">8&#160;</span><a href="#FN7" class="notemark"><span class="popup">4:8 2:4</span></a>Ndo P'et'ero achambola kudzigidzya kuno adzadzala Roho Mweri, akiamba, “H'enwi vilongozi na athumia!   <span class="verse" id="V9">9&#160;</span>Vikikala vivi fudzaifwa haha fudze funenet'o dzulu za kihendo kidzo arichohenderwa ye kidende na hunauzwa chamba waholadze,   <span class="verse" id="V10">10&#160;</span><a href="#FN8" class="notemark"><span class="popup">4:10 3:6, 15</span></a>be ninwi na at'u osini a Iziraeli, manyani vivi: Mwanamulume yuyu aimire mbere zenu akikala k'ana ut'u kamare kukirira na nguvu za dzina ra Jesu Masihi wa Nazareth'i. Jesu yuyu ni yuyahu muriyemusulubisha, ela Mulungu akimufufula.   <span class="verse" id="V11">11&#160;</span><a href="#FN9" class="notemark"><span class="popup">4:11 Zabu 118:22; Luk 20:17; 1 P'et 2:4-7</span></a>Iye nde iye ariyehadzwa kahi za chuwo cha Zaburi, kukala,  </div><div class='q'>‘Riro iwe murirorikahala ninwi aaki,  </div><div class='q2'>ndo iwe bomu ra p'embeni.’   </div><div class='m'> <span class="verse" id="V12">12&#160;</span><a href="#FN10" class="notemark"><span class="popup">4:12 Math' 1:21; 1 Akor 3:11</span></a>Wo wokolwi be k'aupatikana kukirira kwa mut'u yoyosi mungine, kwani kahi za urumwengu muzima k'akuna dzina ringine ambaro anadamu magerwa ili siswi fudime kuokoka kukirira kwa riro, hasihokala dzina ra Jesu.”   </div><div class='p'> <span class="verse" id="V13">13&#160;</span>Bai ro Baraza rosi ririhoasikira P'et'ero na Johana mananena, ramanya kukala at'u ao be k'amana elimu ya thendhe, hatha ni at'u thu. Ut'u uriwoangalaza ni kwamba at'u ao were mananena hasiho woga, ndo makikumbukira kukala makala makikala hamwenga na Jesu.   <span class="verse" id="V14">14&#160;</span>K'uzhona zho makikosa ra kunena, mana ye mut'u ariyehozwa were aimire haho na P'et'ero na Johana.   <span class="verse" id="V15">15&#160;</span><a href="#FN11" class="notemark"><span class="popup">4:15 5:34-35</span></a>Kwa vizho makiambira mahauke vichache, ili kuku nyuma mahende h'ee-h'ee.   <span class="verse" id="V16">16&#160;</span><a href="#FN12" class="notemark"><span class="popup">4:16 Joh 11:47</span></a>Bai marihokala madzauka kuku nyuma makiuzana-uzana na kuamba, “H'aya, at'u alume ano be fundaahendadze? Kwani kila mut'u atoaye mumu Jerusalemu, be anamanya kamare kukala at'u aa mahenda muujiza uriwo u kih'akeye, ut'u uu h'e, k'afudima kuamba k'aukalire.   <span class="verse" id="V17">17&#160;</span><a href="#FN13" class="notemark"><span class="popup">4:17-19 5:28-29, 40</span></a>Ela kuuhenda ut'u uu usikaze kutsamuka-tsamuka, be suthi fuakanye, masinene na mut'u yoyosi dzulu za dzina riri ra Jesu.”   </div><div class='p'> <span class="verse" id="V18">18&#160;</span>Marihogonya yo njama yao makiaiha kaheri na makiapiga marufuku masinene hedu hatha kufundisha at'u kwa kuhumira dzina ra Jesu.   <span class="verse" id="V19">19&#160;</span>Kusikira vizho P'et'ero na Johana makiadzigidzya makiamba, “H'aya viloleni ninwi chamba virizho karakara ni hizho mbere za Mulungu, ni humusikire ninwi hedu humusikire Mulungu?   <span class="verse" id="V20">20&#160;</span>Kwani at'u siswi k'ahudima kuricha kunena dzulu za gago furigogaona na kugasikira.”   </div><div class='p'> <span class="verse" id="V21">21&#160;</span>Bai ro Baraza ra athumia rikiagosha-gosha kaheri, gonya rikiambira mahauke mende, kwani majeza kumala chausa cha kuaadhibira, ela k'amapatire, mana o at'u osi were manamulika Mulungu kwa gago garigohendeka.   <span class="verse" id="V22">22&#160;</span>Iye mwanamulume ariyehozwa kimiujiza were ana miaka zaidhi ya mirongo mine.   </div><div class='s'>Amasihia manavoya mangizwe nguvu masikale aoga </div> <div class='p'> <span class="verse" id="V23">23&#160;</span>Bai P'et'ero na Johana marihorichizwa, maauyira o andziyao na machendaakup'ulira gosi marigokala madzaambwa ni o alombi abomu na o athumia a Kiyahudi.   <span class="verse" id="V24">24&#160;</span><a href="#FN14" class="notemark"><span class="popup">4:24 Kumbo 20:11; Zabu 146:6</span></a>K'uzhona zho marihosikira vizho makiluta mimiro yao kwa umwenga kumuvoya Mulungu, makiamba, “H'ewe Bwana, uwe waumba dzulu na ts'i na ukiumba bahari, na ukiumba zhosi virizho mumo.   <span class="verse" id="V25">25&#160;</span><a href="#FN15" class="notemark"><span class="popup">4:25-26 Zabu 2:1-2</span></a>Uwe vizho wanena kwa kuhumira kanwa ka muhumikio Daudi, ariye ni mukare wehu. Nawe wahenda vizho kukirira kwa Roho Mweri, ukiamba,  </div><div class='q'>‘Kwanoni o at'u mario si Ayahudi magwaga rabusha?  </div><div class='q2'>Kwanoni o at'u mapanga maut'u garigo k'agana mana?   </div><div class='q'> <span class="verse" id="V26">26&#160;</span>Athawali a dhunia madzipanga,  </div><div class='q2'>na o abomu makithunganana hamwenga,  </div><div class='q2'>kumuheha Bwana na ye Masihiwe.’   </div><div class='p'> <span class="verse" id="V27">27&#160;</span><a href="#FN16" class="notemark"><span class="popup">4:27 Muthawali Herode: Luk 23:7-11; P'ilato: Luk 23:1</span></a>“Nazho ndizho virizhokala, mana Herode na P'onitio P'ilato mahenda muthunganano na o at'u mario si Ayahudi na o at'u a Iziraeli. Nao mahenda vizho kahi za mudzi uu wa Jerusalemu, kupanga maut'u mai dzulu za Jesu, ariye ni muhumiki wa kwako mueri, uriyemutsagula akale Masihi.   <span class="verse" id="V28">28&#160;</span><a href="#FN17" class="notemark"><span class="popup">4:28 2:23</span></a>Nao mahenda gago garigo uwe kwa wadimi wa kwako na mahendzogo wagapanga kare kukala nigakale.   <span class="verse" id="V29">29&#160;</span><a href="#FN18" class="notemark"><span class="popup">4:29 Aefe 6:19</span></a>Vikara vivi Bwana, vilole vizho madzizhofwagosha-gosha na uahende o ahumikio madime kunena nenoro hasiho woga wowosi.   <span class="verse" id="V30">30&#160;</span><a href="#FN19" class="notemark"><span class="popup">4:30 2:22</span></a>Goloza mukonowo uhoze at'u na uhende maut'u ga kwangalaza na miujiza kukirira kwa dzina ra Jesu, muhumikio mueri.”   </div><div class='p'> <span class="verse" id="V31">31&#160;</span><a href="#FN20" class="notemark"><span class="popup">4:31 2:4</span></a>Bai marihogonya kuvoya, ho hat'u marihokala madzathunganana hakithukuka na osi makidzazwa Roho Mweri, na makihubiri ro neno ra Mulungu hasiho woga.   </div><div class='s'>Amasihia makala makiishi here ndugu mwenga </div> <div class='p'> <span class="verse" id="V32">32&#160;</span><a href="#FN21" class="notemark"><span class="popup">4:32-35 2:44-45; 6:1; Luk 14:33; 18:22</span></a>O at'u osi mariomukuluhira Jesu were mioyo yao na maazo gao ni mamwenga. K'ahana mut'u yoyosi ariyeamba kukala zho vit'u arizho nazho be ni zhakwe h'akeye. Hatha, at'u ao makala makigazhirana zhosi marizhokala nazho.   <span class="verse" id="V33">33&#160;</span>Nao o ahumwi maenderera kuambira at'u dzulu za kufufuka kwa ye Bwana Jesu. Nao mahenda vivi na nguvu nyinji jeri-jeri na Mulungu akiahasa zhomu osi.   <span class="verse" id="V34">34&#160;</span>Kahi zao, be were k'ahana mut'u hatha mumwenga ariyekala anatsowa kit'u, kwani ao mariokala mana minda hedu nyumba zenye, mavihala makiviguza na zo p'esa marizopata machenda nazo,   <span class="verse" id="V35">35&#160;</span>machendaap'a o ahumwi, na o ahumwi makigazhizha kila mut'u karakara na utsowiwe.   </div><div class='p'> <span class="verse" id="V36">36&#160;</span>Mufano wa mut'u ariyehenda kit'u dza kicho, ni mut'u mumwenga aifwaye Josefu. Josefu were ni Mulawi kula Kuporo. O ahumwi were manamwiha Barinaba (mana ya Barinaba ni mut'u ap'aye moyo at'u).   <span class="verse" id="V37">37&#160;</span>Bai mut'u yuyu naye wahala hat'uhe akihaguza na akihala zo p'esa achendaap'a o ahumwi.   </div><ul class='tnav'>
<li><a href='index.htm'>Mahendo</a></li>
<li><a href='ACT03.htm'>&lt;</a></li>
<li><a href='ACT.htm'>4</a></li>
<li><a href='ACT05.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark"></span><a class="notebackref" href="#V1">4:1</a>
<span class="fr">4:1-2 </span><span class="ft">Masadukayo: 5:17; 23:8; Luk 20:27</span></p>
<p class="x" id="FN2"><span class="notemark"></span><a class="notebackref" href="#V1">4:1</a>
<span class="xo">4:1 </span><span class="xt">Luk 22:4, 52</span></p>
<p class="f" id="FN3"><span class="notemark"></span><a class="notebackref" href="#V2">4:2</a>
<span class="fr">4:2 </span><span class="ft">Kufufuka: 2:24; 4:33; 17:18; 26:23</span></p>
<p class="x" id="FN4"><span class="notemark"></span><a class="notebackref" href="#V3">4:3</a>
<span class="xo">4:3 </span><span class="xt">5:18</span></p>
<p class="x" id="FN5"><span class="notemark"></span><a class="notebackref" href="#V4">4:4</a>
<span class="xo">4:4 </span><span class="xt">2:41</span></p>
<p class="x" id="FN6"><span class="notemark"></span><a class="notebackref" href="#V7">4:7</a>
<span class="xo">4:7 </span><span class="xt">Luk 20:2</span></p>
<p class="x" id="FN7"><span class="notemark"></span><a class="notebackref" href="#V8">4:8</a>
<span class="xo">4:8 </span><span class="xt">2:4</span></p>
<p class="x" id="FN8"><span class="notemark"></span><a class="notebackref" href="#V10">4:10</a>
<span class="xo">4:10 </span><span class="xt">3:6, 15</span></p>
<p class="x" id="FN9"><span class="notemark"></span><a class="notebackref" href="#V11">4:11</a>
<span class="xo">4:11 </span><span class="xt">Zabu 118:22; Luk 20:17; 1 P'et 2:4-7</span></p>
<p class="x" id="FN10"><span class="notemark"></span><a class="notebackref" href="#V12">4:12</a>
<span class="xo">4:12 </span><span class="xt">Math' 1:21; 1 Akor 3:11</span></p>
<p class="x" id="FN11"><span class="notemark"></span><a class="notebackref" href="#V15">4:15</a>
<span class="xo">4:15 </span><span class="xt">5:34-35</span></p>
<p class="x" id="FN12"><span class="notemark"></span><a class="notebackref" href="#V16">4:16</a>
<span class="xo">4:16 </span><span class="xt">Joh 11:47</span></p>
<p class="x" id="FN13"><span class="notemark"></span><a class="notebackref" href="#V17">4:17</a>
<span class="xo">4:17-19 </span><span class="xt">5:28-29, 40</span></p>
<p class="x" id="FN14"><span class="notemark"></span><a class="notebackref" href="#V24">4:24</a>
<span class="xo">4:24 </span><span class="xt">Kumbo 20:11; Zabu 146:6</span></p>
<p class="x" id="FN15"><span class="notemark"></span><a class="notebackref" href="#V25">4:25</a>
<span class="xo">4:25-26 </span><span class="xt">Zabu 2:1-2</span></p>
<p class="f" id="FN16"><span class="notemark"></span><a class="notebackref" href="#V27">4:27</a>
<span class="fr">4:27 </span><span class="ft">Muthawali Herode: Luk 23:7-11; P'ilato: Luk 23:1</span></p>
<p class="x" id="FN17"><span class="notemark"></span><a class="notebackref" href="#V28">4:28</a>
<span class="xo">4:28 </span><span class="xt">2:23</span></p>
<p class="x" id="FN18"><span class="notemark"></span><a class="notebackref" href="#V29">4:29</a>
<span class="xo">4:29 </span><span class="xt">Aefe 6:19</span></p>
<p class="x" id="FN19"><span class="notemark"></span><a class="notebackref" href="#V30">4:30</a>
<span class="xo">4:30 </span><span class="xt">2:22</span></p>
<p class="x" id="FN20"><span class="notemark"></span><a class="notebackref" href="#V31">4:31</a>
<span class="xo">4:31 </span><span class="xt">2:4</span></p>
<p class="x" id="FN21"><span class="notemark"></span><a class="notebackref" href="#V32">4:32</a>
<span class="xo">4:32-35 </span><span class="xt">2:44-45; 6:1; Luk 14:33; 18:22</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

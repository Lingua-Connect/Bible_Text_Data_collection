<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Akolosai 4</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Akolosai</a></li>
<li><a href='COL03.htm'>&lt;</a></li>
<li><a href='COL.htm'>4</a></li>
<li><a href='1TH01.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='p'> <span class="verse" id="V1">1&#160;</span><a href="#FN1" class="notemark"><span class="popup">4:1 Alaw 25:43</span></a>Vikara ninwi murio muna atumwa, hakikishani kukala munaahalirat'o na kwa hachi. Musisahau kukala ninwi nanwi mu atumwa a iye Bwana kuko dzulu mulunguni.   </div><div class='s'>Maadho mangine zaidhi dzulu za kuvoya </div> <div class='p'> <span class="verse" id="V2">2&#160;</span><a href="#FN2" class="notemark"><span class="popup">4:2-4 Arum 15:30; Aefe 6:18-19</span></a><a href="#FN3" class="notemark"><span class="popup">4:2 Afil 4:6; 1 Ath'es 5:17</span></a>Musitsoke kuvoya, na muvoyaho kalani matso na mukale na moyo wa muv̱era.   <span class="verse" id="V3">3&#160;</span><a href="#FN4" class="notemark"><span class="popup">4:3 Arum 15:30</span></a>Na pia fuvoyereni naswi ili Mulungu afuvugulire muryango wa kuhubiri wo Uv̱oro Udzo. Fuambirize at'u dzulu za yo siri ya Masihi ambayo ndo idziyohenda hatha vivi nidzafungwa. Siri ii ni uwo Uv̱oro Udzo ambawo were at'u k'amaumanya bule.   <span class="verse" id="V4">4&#160;</span><a href="#FN5" class="notemark"><span class="popup">4:4 1:26</span></a>Voyani, ili niwike lwazu here niv̱iryazho kuhenda.   </div><div class='p'> <span class="verse" id="V5">5&#160;</span><a href="#FN6" class="notemark"><span class="popup">4:5 Aefe 5:16</span></a>Kidza toani kwa akili na aryahu at'u ambao k'amadzamukuluhira Masihi, kuno mukiuhumira wakathi wenu t'ot'ot'o.   <span class="verse" id="V6">6&#160;</span><a href="#FN7" class="notemark"><span class="popup">4:6 Aefe 4:29; 1 P'et 3:15</span></a>Bai kahi za kunena kwenu, maneno genu nigakale ga nema na kukola munyu. Mukihenda vizho mundamanya ni hiro ra kumudzigidzya mut'u.   </div><div class='s'>Maut'u ga mwisho-mwisho </div> <div class='p'> <span class="verse" id="V7">7&#160;</span><a href="#FN8" class="notemark"><span class="popup">4:7 Tukiko: Aefe 6:21-22</span></a>Bai Tukiko, ndugu yehu muhendzwi andakudzamwambira manji dzulu zangu. Iye ni muhumiki mwandzangu kahi za Bwana, na ni muhumiki mwaminifu.   <span class="verse" id="V8">8&#160;</span>Nidzamuhuma adze amup'e habari za uzima wehu na amup'e moyo kamare.   <span class="verse" id="V9">9&#160;</span><a href="#FN9" class="notemark"><span class="popup">4:9 Onesimo: File 10-12</span></a>Nami bai yuyu Tukiko nidzamugwizanya na Onesimo, ndugu yehu muhendzwi na mwaminifu, na ariye ni mut'u wa kuko kwenu. Aa airi mandakudzamwambira gosini garigohendeka kuku.   </div><div class='p'> <span class="verse" id="V10">10&#160;</span><a href="#FN10" class="notemark"><span class="popup">4:10 Arisitariko: Mahe 19:29; 27:2; File 2:4; Mariko: Mahe 12:12</span></a>H'aya, mudzalamuswa ni Arisitariko, mufungwa mwandzangu na Mariko nduguye Barinaba. Here murizholagizwa, Mariko akidza kwenu, muhokerenit'o.   <span class="verse" id="V11">11&#160;</span>Pia mudzalamuswa ni mut'u aifwaye Jesu, ariye dzina ringine anaifwa Jusito. Aa nidzioahadza ndo Ayahudi h'akeye fuhendao kazi ya uthawali wa Mulungu hamwenga. Nao bai madzanaviza sana kahi za kazi ii.   <span class="verse" id="V12">12&#160;</span><a href="#FN11" class="notemark"><span class="popup">4:12 Epafura: 1:7; File 23</span></a>Pia mudzalamuswa ni Epafura, mut'u wa kuko kwenu. Iye ni muhumiki wa Masihi Jesu, naye bai anamuvoyera zhomu sana. Anamuvoyera ili mudime kuima imara na mukale na hakika na kila kit'u aricho Mulungu anahendza mukihende.   <span class="verse" id="V13">13&#160;</span>Mana mimi bai ni shahidhi wa viryahu arizhohenda kazi kwa chadi kwa ut'u wenu na kwa ut'u wa ao mario kuko Laodikia na Hierapoli.   </div><div class='p'> <span class="verse" id="V14">14&#160;</span><a href="#FN12" class="notemark"><span class="popup">4:14 Luka: 2 T'imo 4:11; File 24; Dema: 2 T'imo 4:10</span></a>Mudzalamuswa ni muhendzwi Luka, yuyahu dhakitari, na pia mudzalamuswa ni Dema.   <span class="verse" id="V15">15&#160;</span><a href="#FN13" class="notemark"><span class="popup">4:15 Laodikia: Ugun 3:14</span></a>H'aya, nilamusirani o ndugu kuko Laodikia. Na pia nilamusirani Nimufa na ro kanisa rithungananaro mo nyumbani mwakwe.   </div><div class='p'> <span class="verse" id="V16">16&#160;</span>Vikara mundihogonya kushoma baruwa ii, hakikishani kukala idzashomwa kahi za kanisa ra Laodikia, na ninwi nanwi mushome yo baruwa ya Laodikia.   <span class="verse" id="V17">17&#160;</span><a href="#FN14" class="notemark"><span class="popup">4:17 Arikipo: File 2</span></a>Na pia mwambeni Arikipo, P'aulo anaamba, “Iryahu kazi uriyogerwa ni Bwana, bai hakikisha unaimarigiza.”   </div><div class='p'> <span class="verse" id="V18">18&#160;</span><a href="#FN15" class="notemark"><span class="popup">4:18 1 Akor 16:21; Aefe 1:1; 3:1</span></a>Salamu zizi haha dzaziora mimi P'aulo mwenye na mukono wangu. H'aya, musisahau bule kukala ni jela. Bai Mulungu amuhase zhomu.  </div><ul class='tnav'>
<li><a href='index.htm'>Akolosai</a></li>
<li><a href='COL03.htm'>&lt;</a></li>
<li><a href='COL.htm'>4</a></li>
<li><a href='1TH01.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">4:1</a>
<span class="xo">4:1 </span><span class="xt">Alaw 25:43</span></p>
<p class="x" id="FN2"><span class="notemark"></span><a class="notebackref" href="#V2">4:2</a>
<span class="xo">4:2-4 </span><span class="xt">Arum 15:30; Aefe 6:18-19</span></p>
<p class="x" id="FN3"><span class="notemark"></span><a class="notebackref" href="#V2">4:2</a>
<span class="xo">4:2 </span><span class="xt">Afil 4:6; 1 Ath'es 5:17</span></p>
<p class="x" id="FN4"><span class="notemark"></span><a class="notebackref" href="#V3">4:3</a>
<span class="xo">4:3 </span><span class="xt">Arum 15:30</span></p>
<p class="x" id="FN5"><span class="notemark"></span><a class="notebackref" href="#V4">4:4</a>
<span class="xo">4:4 </span><span class="xt">1:26</span></p>
<p class="x" id="FN6"><span class="notemark"></span><a class="notebackref" href="#V5">4:5</a>
<span class="xo">4:5 </span><span class="xt">Aefe 5:16</span></p>
<p class="x" id="FN7"><span class="notemark"></span><a class="notebackref" href="#V6">4:6</a>
<span class="xo">4:6 </span><span class="xt">Aefe 4:29; 1 P'et 3:15</span></p>
<p class="f" id="FN8"><span class="notemark"></span><a class="notebackref" href="#V7">4:7</a>
<span class="fr">4:7 </span><span class="ft">Tukiko: Aefe 6:21-22</span></p>
<p class="f" id="FN9"><span class="notemark"></span><a class="notebackref" href="#V9">4:9</a>
<span class="fr">4:9 </span><span class="ft">Onesimo: File 10-12</span></p>
<p class="f" id="FN10"><span class="notemark"></span><a class="notebackref" href="#V10">4:10</a>
<span class="fr">4:10 </span><span class="ft">Arisitariko: Mahe 19:29; 27:2; File 2:4; Mariko: Mahe 12:12</span></p>
<p class="f" id="FN11"><span class="notemark"></span><a class="notebackref" href="#V12">4:12</a>
<span class="fr">4:12 </span><span class="ft">Epafura: 1:7; File 23</span></p>
<p class="f" id="FN12"><span class="notemark"></span><a class="notebackref" href="#V14">4:14</a>
<span class="fr">4:14 </span><span class="ft">Luka: 2 T'imo 4:11; File 24; Dema: 2 T'imo 4:10</span></p>
<p class="f" id="FN13"><span class="notemark"></span><a class="notebackref" href="#V15">4:15</a>
<span class="fr">4:15 </span><span class="ft">Laodikia: Ugun 3:14</span></p>
<p class="f" id="FN14"><span class="notemark"></span><a class="notebackref" href="#V17">4:17</a>
<span class="fr">4:17 </span><span class="ft">Arikipo: File 2</span></p>
<p class="x" id="FN15"><span class="notemark"></span><a class="notebackref" href="#V18">4:18</a>
<span class="xo">4:18 </span><span class="xt">1 Akor 16:21; Aefe 1:1; 3:1</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

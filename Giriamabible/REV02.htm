<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Ugunulo 2</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Ugunulo</a></li>
<li><a href='REV01.htm'>&lt;</a></li>
<li><a href='REV.htm'>2</a></li>
<li><a href='REV03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>Ujumbe kwa kanisa ra Efeso </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">2:1 1:16, 20; Aefe 1:1</span></a>Bai akienderera kunena akiamba, “Kwa malaika wa kanisa ra Efeso, ndhika uambe,  </div><div class='p'>‘Iye agwiriraye zo nyenyezi fungahe kahi za mukonowe wa kurya, na anendaye kahikahi za zho viguzo vifungahe zha dhahabu, zha kuikira mataa, anaamba vivi:   </div><div class='pi'> <span class="verse" id="V2">2&#160;</span><a href="#FN2" class="notemark"><span class="popup">2:2 2 Akor 11:13; 1 Joh 4:1</span></a>Ninamanya mahendo ga kwako. Unahenda kazi kwa chadi na kuvumirira. K'udima kuavumirira athiriri, na hatha aryahu mariokudzadzihendya kukala ni ahumwi, waapima na ukiamanya kukala ni alongo.   <span class="verse" id="V3">3&#160;</span>Ninamanya unavumirira bila kutsoka, idzaho unakut'a mashaka kwa ut'u wangu, ela hatha vizho k'udzaremezwa.   <span class="verse" id="V4">4&#160;</span>Ela una kit'u kimwenga kiricho k'akinifwaha bule. Garyahu mahendzo urigokala nago kwandza, be k'unago kaheri.   <span class="verse" id="V5">5&#160;</span><a href="#FN3" class="notemark"><span class="popup">2:5 2:16, 22; 3:3, 19</span></a>Hedu kumbukira ho urihokosera, na uthubu, uhende zho urizhokala ukihenda haho kwandza. Ukikala k'undathubu, ninadza nidze nichuse cho kiguzo cha kwako cha mataa kula haho hat'uhe kiriho.   <span class="verse" id="V6">6&#160;</span>Ela hatha vizho una ut'u umwenga udzo. Uwe nawe udzamena kazi za o at'u mathuwao mafundisho ga Nikolai<a href="#FN4" class="notemark">*<span class="popup">2:6 Nikolai were ni mut'u ariyeandzisha mafundisho ga ulongo.</span></a> dza zho nidzizhozimena mimi.   <span class="verse" id="V7">7&#160;</span><a href="#FN5" class="notemark"><span class="popup">2:7 22:2, 14, 19; Mwan 2:8-9; 3:22; Izik 28:13; 31:8; Math' 13:9, 43</span></a>Ariye na masikiro naasikire maneno gaga arigo Roho anagambira makanisa. Iye andiyeshinda nindamup'a ruhusa ya kurya matunda ga muhi wa uzima uriwo kahi za munda wa Mulungu kuko p'ehoni.’ ”   </div><div class='s'>Ujumbe kwa kanisa ra Simurina </div> <div class='p'> <span class="verse" id="V8">8&#160;</span><a href="#FN6" class="notemark"><span class="popup">2:8 1:8, 18</span></a>“Kwa malaika wa kanisa ra Simurina, ndhika uambe,  </div><div class='p'>‘Iye wa Kwandza na wa Mwisho, ariyefwa na akifufuka, anaamba:   </div><div class='pi'> <span class="verse" id="V9">9&#160;</span><a href="#FN7" class="notemark"><span class="popup">2:9 2 Akor 6:10; Jako 2:5; Shethani: 3:9; 2 Akor 11:14-15</span></a>Ninamanya thabu za kwako, na ukiya wa kwako (ela mimi ninakwamba u mushaha). Ninamanya go usingwago nago ni o madziambao ni Ayahudi, kumbe hatha ni kundi ra at'u a Shethani.   <span class="verse" id="V10">10&#160;</span><a href="#FN8" class="notemark"><span class="popup">2:10 Math' 10:28; 1 Akor 9:24-25</span></a>Bai gago mateso garigo ga hehi na kumupata, gasimwagoshe kamare. Lolani bai, Shethani andamujeza kwa kumuhendya mwangizwe jela, nanwi mundateseka kwa muda wa siku kumi. Ela kalani aaminifu hatha chamba ni kwalagwa, lagwani, nami nindakudzamup'a taji ya uzima.   <span class="verse" id="V11">11&#160;</span><a href="#FN9" class="notemark"><span class="popup">2:11 20:6, 14; 21:8</span></a>Ariye na masikiro naasikire maneno gaga arigo Roho anagambira makanisa. Iye andiyeshinda, cho kifwa cha hiri k'akindamupata bule.’ ”   </div><div class='s'>Ujumbe kwa kanisa ra P'erigamo </div> <div class='p'> <span class="verse" id="V12">12&#160;</span><a href="#FN10" class="notemark"><span class="popup">2:12 1:16</span></a>“Kwa malaika wa kanisa ra P'erigamo, ndhika uambe,  </div><div class='p'>‘Iye ariye na mushu wa kurya kosi-kosi anaamba:   </div><div class='pi'> <span class="verse" id="V13">13&#160;</span>Ninamanya kukala ho ukalaho ndo Shethani athawalaho. Ela uwe udzaenderera kukala mwaminifu kwangu. Na hatha wakathi Anitipasi shahidhi wangu mwaminifu ariholagwa kahi zenu, kahi za mudzi ukalao Shethani, kidza k'amunikanire.   <span class="verse" id="V14">14&#160;</span><a href="#FN11" class="notemark"><span class="popup">2:14 2:20; Hesab 24:25; 25:1-3; 31:16; 2 P'et 2:15</span></a>Ela muna maut'u machache garigo k'aganifwaha. Kahi zenu, kuna angine mathuwao mafundisho ga Balamu. Balamu wamufundisha Balaki aahege Aiziraeli kwa kuahendya marye chakurya kirichokala kidzambozerwa sadaka vizuka na pia makale azindzi.   <span class="verse" id="V15">15&#160;</span>Na ninwi nanwi, muna at'u kahi zenu mathuwao mafundisho ga Nikolai.   <span class="verse" id="V16">16&#160;</span>H'aya thubuni, kwani kala k'amundathubu, nadza kare niapige ao mathuwao mafundisho mai na wo mushu umbolao kanwani mwangu.   <span class="verse" id="V17">17&#160;</span><a href="#FN12" class="notemark"><span class="popup">2:17 Zabu 78:23-25; Joh 6:48-51 Iwe: Zaka 3:9; Dzina risha: 3:12; Isa 62:2; 65:15</span></a>Ariye na masikiro naasikire maneno gaga arigo Roho anagambira makanisa. Iye andiyeshinda nindamup'a Mana<a href="#FN13" class="notemark">†<span class="popup">2:17 Mana ni chakurya kirichohenda kupothoka kula mulunguni. Kumbola 16.</span></a> iriyofitswa. Kidza nindamup'a iwe raruhe tse rirondhikwa dzina risha. Dzina riro k'ahana arimanyaye isihokala ye arigerwaye.’ ”   </div><div class='s'>Ujumbe kwa kanisa ra Thiyatira </div> <div class='p'> <span class="verse" id="V18">18&#160;</span><a href="#FN14" class="notemark"><span class="popup">2:18 1:14-15</span></a>“Kwa malaika wa kanisa ra Thiyatira, ndhika uambe,  </div><div class='p'>‘Iye Mwana wa Mulungu, ariye na matso ga kuaka here moho, kidza ariye na magulu ga kung'ala here ng'andu idziyoochwa na ikatsulwa, anaamba:   </div><div class='pi'> <span class="verse" id="V19">19&#160;</span>Ninamanya mahendogo, na mahendzogo. Ninamanya kuluhiroro, kuvumirira na kuhumika kwa kwako. Ninamanya kukala zo kazizo uhendazo vivi be zidzakira ziryahu za kwandza urihonikuluhira.   <span class="verse" id="V20">20&#160;</span><a href="#FN15" class="notemark"><span class="popup">2:20 Hesab 25:1-8; 1 Athaw 16:31; 2 Athaw 9:22, 30; Mahe 15:20</span></a>Ela una maut'u machache garigo k'aganifwaha. Ye mwanamuche aifwaye Jezebeli ariye anadziha nabii, unamuricha anaakenga at'u angu. Unamuricha anaafundisha at'u angu uzindzi, na kurya zhakurya vidzizhombozerwa sadaka vizuka.   <span class="verse" id="V21">21&#160;</span>Namup'a wakathi athubu na ariche wo uzindzi wa kwakwe, ela k'endzi bule.   <span class="verse" id="V22">22&#160;</span>Lola nindamugwiza ukongo akale kitandani. Na ao mazingao naye nao kala k'amandathubu gago maut'u mahendago naye, nindaagwiza mashaka mabomu.   <span class="verse" id="V23">23&#160;</span><a href="#FN16" class="notemark"><span class="popup">2:23 22:12; Jere 11:20</span></a>Kidza o anafundzie nindaalaga na makanisa gosi gandamanya kukala mimi ndimi nimanyaye maazo na moyo wa kila mut'u. Nami nindamuriha kila mut'u karakara na mahendoge.   <span class="verse" id="V24">24&#160;</span>Ela ninwi angine kuko Thiyatira, murio k'amugakubali go mafundisho ga Jezebeli, na murio k'amudzadzifundisha garyahu angine maambago ni “siri ya Shethani,” ninamwamba kukala sindamuhika muzigo mungine.   <span class="verse" id="V25">25&#160;</span><a href="#FN17" class="notemark"><span class="popup">2:25 3:11</span></a>Ela gwirani cho muricho nacho muchunye muhaka haho nindihokudza.   <span class="verse" id="V26">26&#160;</span><a href="#FN18" class="notemark"><span class="popup">2:26-27 12:5; 19:15; Zabu 2:8-9</span></a>Ao mandioshinda, na kuenderera kuhenda here nihendzazho hatha mwisho, nindakudzaap'a wadimi dzulu za k'olo.   <span class="verse" id="V27">27&#160;</span>Mandathawala k'olo zosi za at'u na ukali munji, here dza viryahu mudhath'a wa chuma udimazho kubanda-banda nyungu.   <span class="verse" id="V28">28&#160;</span><a href="#FN19" class="notemark"><span class="popup">2:28 22:16</span></a>Here dza viryahu nirizhogerwa wadimi ni Baba mimi nami nindaap'a wadimi. Kidza nindaap'a nyenyezi ya madzach'a.<a href="#FN20" class="notemark">‡<span class="popup">2:28 Nyenyezi ya madzach'a ni muv̱ano wa kunyesa ushindi wao.</span></a>   <span class="verse" id="V29">29&#160;</span>Ariye na masikiro naasikire gaga maneno arigo Roho anagambira makanisa.’ ”   </div><ul class='tnav'>
<li><a href='index.htm'>Ugunulo</a></li>
<li><a href='REV01.htm'>&lt;</a></li>
<li><a href='REV.htm'>2</a></li>
<li><a href='REV03.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">2:1</a>
<span class="xo">2:1 </span><span class="xt">1:16, 20; Aefe 1:1</span></p>
<p class="x" id="FN2"><span class="notemark"></span><a class="notebackref" href="#V2">2:2</a>
<span class="xo">2:2 </span><span class="xt">2 Akor 11:13; 1 Joh 4:1</span></p>
<p class="x" id="FN3"><span class="notemark"></span><a class="notebackref" href="#V5">2:5</a>
<span class="xo">2:5 </span><span class="xt">2:16, 22; 3:3, 19</span></p>
<p class="f" id="FN4"><span class="notemark">*</span><a class="notebackref" href="#V6">2:6</a>
<span class="fr">2:6 </span><span class="ft">Nikolai were ni mut'u ariyeandzisha mafundisho ga ulongo.</span></p>
<p class="x" id="FN5"><span class="notemark"></span><a class="notebackref" href="#V7">2:7</a>
<span class="xo">2:7 </span><span class="xt">22:2, 14, 19; Mwan 2:8-9; 3:22; Izik 28:13; 31:8; Math' 13:9, 43</span></p>
<p class="x" id="FN6"><span class="notemark"></span><a class="notebackref" href="#V8">2:8</a>
<span class="xo">2:8 </span><span class="xt">1:8, 18</span></p>
<p class="f" id="FN7"><span class="notemark"></span><a class="notebackref" href="#V9">2:9</a>
<span class="fr">2:9 </span><span class="ft">2 Akor 6:10; Jako 2:5; Shethani: 3:9; 2 Akor 11:14-15</span></p>
<p class="x" id="FN8"><span class="notemark"></span><a class="notebackref" href="#V10">2:10</a>
<span class="xo">2:10 </span><span class="xt">Math' 10:28; 1 Akor 9:24-25</span></p>
<p class="x" id="FN9"><span class="notemark"></span><a class="notebackref" href="#V11">2:11</a>
<span class="xo">2:11 </span><span class="xt">20:6, 14; 21:8</span></p>
<p class="x" id="FN10"><span class="notemark"></span><a class="notebackref" href="#V12">2:12</a>
<span class="xo">2:12 </span><span class="xt">1:16</span></p>
<p class="x" id="FN11"><span class="notemark"></span><a class="notebackref" href="#V14">2:14</a>
<span class="xo">2:14 </span><span class="xt">2:20; Hesab 24:25; 25:1-3; 31:16; 2 P'et 2:15</span></p>
<p class="f" id="FN12"><span class="notemark"></span><a class="notebackref" href="#V17">2:17</a>
<span class="fr">2:17 </span><span class="ft">Zabu 78:23-25; Joh 6:48-51 Iwe: Zaka 3:9; Dzina risha: 3:12; Isa 62:2; 65:15</span></p>
<p class="f" id="FN13"><span class="notemark">†</span><a class="notebackref" href="#V17">2:17</a>
<span class="fr">2:17 </span><span class="ft">Mana ni chakurya kirichohenda kupothoka kula mulunguni. Kumbola 16.</span></p>
<p class="x" id="FN14"><span class="notemark"></span><a class="notebackref" href="#V18">2:18</a>
<span class="xo">2:18 </span><span class="xt">1:14-15</span></p>
<p class="x" id="FN15"><span class="notemark"></span><a class="notebackref" href="#V20">2:20</a>
<span class="xo">2:20 </span><span class="xt">Hesab 25:1-8; 1 Athaw 16:31; 2 Athaw 9:22, 30; Mahe 15:20</span></p>
<p class="x" id="FN16"><span class="notemark"></span><a class="notebackref" href="#V23">2:23</a>
<span class="xo">2:23 </span><span class="xt">22:12; Jere 11:20</span></p>
<p class="x" id="FN17"><span class="notemark"></span><a class="notebackref" href="#V25">2:25</a>
<span class="xo">2:25 </span><span class="xt">3:11</span></p>
<p class="x" id="FN18"><span class="notemark"></span><a class="notebackref" href="#V26">2:26</a>
<span class="xo">2:26-27 </span><span class="xt">12:5; 19:15; Zabu 2:8-9</span></p>
<p class="x" id="FN19"><span class="notemark"></span><a class="notebackref" href="#V28">2:28</a>
<span class="xo">2:28 </span><span class="xt">22:16</span></p>
<p class="f" id="FN20"><span class="notemark">‡</span><a class="notebackref" href="#V28">2:28</a>
<span class="fr">2:28 </span><span class="ft">Nyenyezi ya madzach'a ni muv̱ano wa kunyesa ushindi wao.</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

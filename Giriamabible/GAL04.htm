<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Agalatia 4</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Agalatia</a></li>
<li><a href='GAL03.htm'>&lt;</a></li>
<li><a href='GAL.htm'>4</a></li>
<li><a href='GAL05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='p'> <span class="verse" id="V1">1&#160;</span>Yani ninaamba: Mwana arith'iye mali za babaye achere muhoho, be k'ana tofauti yoyosi na mutumwa, hatha vingahokala iyo mali yosi ni yakwe.   <span class="verse" id="V2">2&#160;</span>Kabila k'adzakala mut'u na shuhulize, lazima akale ts'ini za arezie na aimirizi a malize muhaka undihofika uryahu wakathi uriwoikwa ni babaye.   <span class="verse" id="V3">3&#160;</span><a href="#FN1" class="notemark"><span class="popup">4:3 4:9-10</span></a>Bai hatha siswi, wakathi furihokala fuchere ahoho, fwakala fu atumwa a maadha ga kidhunia.   <span class="verse" id="V4">4&#160;</span><a href="#FN2" class="notemark"><span class="popup">4:4-5 3:13; Joh 1:14</span></a>Ela uwo wakathi uriwokala wapangwa urihofika, Mulungu wamuhuma Mwanawe, akidzazhalwa here mudamu na akiishi ts'ini za Sheria ya Musa.   <span class="verse" id="V5">5&#160;</span>Naye wahenda vizho ili aakombole aryahu mariokala manaishi ts'ini za Sheria na siswi fudime kuhendywa ana a Mulungu.   <span class="verse" id="V6">6&#160;</span><a href="#FN3" class="notemark"><span class="popup">4:6 Arum 8:15-16</span></a>Bai kwa kukala mu anae, Mulungu wafuhumira ye Roho wa Mwanawe kahi za mioyo yehu. Naye Roho iye nikurira akaamba, “Aba!” yani Baba.   <span class="verse" id="V7">7&#160;</span><a href="#FN4" class="notemark"><span class="popup">4:7 Arum 4:13; 8:17</span></a>Kwa vizho ninwi k'amu atumwa kaheri, ela mudzauya mu anae. Na kwa kukala mu anae, kila kit'u aricho nacho ni chenu.   </div><div class='s'>P'aulo anaambira Agalatia mauuyire ujeri </div> <div class='p'> <span class="verse" id="V8">8&#160;</span><a href="#FN5" class="notemark"><span class="popup">4:8 1 Akor 8:4-6</span></a>Wakathi murihokala k'amudzamumanya Mulungu, mwakala mu atumwa a vit'u ambazho si Mulungu bule.   <span class="verse" id="V9">9&#160;</span><a href="#FN6" class="notemark"><span class="popup">4:9-10 Aefe 1:21; Akol 2:8-23</span></a><a href="#FN7" class="notemark"><span class="popup">4:9 1 Akor 8:3; Akol 2:15</span></a>Ela vivi munamumanya Mulungu, hedu hatha nadima kuamba: Mulungu anamumanya. Bai mbona munauyira maadha ga kidhunia, ambago k'agana nguvu na mana yoyosi? Yani munamala kuhendywa atumwa ni maut'u gago kaheri?   <span class="verse" id="V10">10&#160;</span><a href="#FN8" class="notemark"><span class="popup">4:10 Kumbu 4:19; Mahe 7:42; Arum 14:5</span></a>Muchere munausa sherehe za siku maalumu, za miezi, za vilimo na za miaka ili mumufwahize Mulungu.   <span class="verse" id="V11">11&#160;</span>Ninahofia kukala ko kwenu be nahenda kazi ya bule.   <span class="verse" id="V12">12&#160;</span><a href="#FN9" class="notemark"><span class="popup">4:12 1 Akor 9:19-21</span></a>Ndugu zangu, namuvoya mukale dza zho nirizho mimi, kwani mimi nami nakala dza ninwi. Kalani at'u masio na lazima ya kuthuwa Sheria ya Kiyahudi.  </div><div class='p'>Ninwi k'amuna murichonikosa bule.   <span class="verse" id="V13">13&#160;</span><a href="#FN10" class="notemark"><span class="popup">4:13 Mahe 16:6; 2 Akor 12:7</span></a>Here mumanyazho, unyonge wangu ndiwo uriwonihendya hatha nikidzamwambiriza uwo Uv̱oro Udzo iryahu mara ya kwandza.   <span class="verse" id="V14">14&#160;</span>At'u ninwi mwere munadima kunikahala hedu kunidharau kwa ut'u wa wo unyonge wangu, ela k'amuhendere vizho bule. Mwanihokera dza here mungazhohokera malaika wa Mulungu, hedu ye Masihi Jesu mwenye.   <span class="verse" id="V15">15&#160;</span>Vidze irya raha muriyokala nayo yakwendahi? Nina hakika kamare wakathi uwo kala were vinadimikika, mungashukula matso genu mukanip'a mimi.   <span class="verse" id="V16">16&#160;</span>Vidze vino nidzakala hadhui wenu, kwa kukala ninamwambira ujeri?   </div><div class='p'> <span class="verse" id="V17">17&#160;</span><a href="#FN11" class="notemark"><span class="popup">4:17 1:7</span></a>Bai ao at'u mario manamubudzya na Sheria ya Kiyahudi, madzasita kumuthuwa ela lengo rao si ridzo. Lengo rao ni kuhutosa siswi na ninwi, ili musite kuthuwa go gao.   <span class="verse" id="V18">18&#160;</span>Si vii kusita kuthuwa kit'u, bora thu kikale ni kit'u kidzo. Na ni vidzo kukithuwa kit'u kicho siku zosi, si kukithuwa wakathi ni haho thu h'akeye.   <span class="verse" id="V19">19&#160;</span><a href="#FN12" class="notemark"><span class="popup">4:19 1 Akor 4:15</span></a>Anangu ahendzwi, mimi be nina utsungu kaheri kwa ut'u wenu. Nina utsungu dza uryahu wa mwanamuche amalaye kudzivugula. Nami nindakala nawo vizho wo utsungu muhaka maisha genu gakale here ga Masihi.   <span class="verse" id="V20">20&#160;</span>Ninathamani nikale ni hamwenga nanwi, be nigaluze minenere, kwani vizho muhendazho be vinanikonya sana!   </div><div class='s'>Mufano wa ana airi a Burahemu </div> <div class='p'> <span class="verse" id="V21">21&#160;</span>Hedu nambirani nwi muhendzao kukala ts'ini za Sheria. Kwani k'amusikira yo Sheria zho iambazho?   <span class="verse" id="V22">22&#160;</span><a href="#FN13" class="notemark"><span class="popup">4:22 Mwan 16:15; 21:3</span></a>Iyo inaamba kukala Burahemu were ana ana airi a kilume. Mumwenga wamuzhala na mwanamuche mutumwa, na mungine akimuzhala na muchewe mwenye.<a href="#FN14" class="notemark">*<span class="popup">4:22 Haha go maneno genye ga Kiyunani ganaamba, ‘akimuzhala na muche huru’ yani ariye were si mutumwa.</span></a>   <span class="verse" id="V23">23&#160;</span><a href="#FN15" class="notemark"><span class="popup">4:23 Mwan 17:18-19; Arum 4:17-20; 9:7-9</span></a>Yuyahu mwana ariyemuzhala na mwanamuche mutumwa, wazhalwa kwa ngira ya kawaida. Ela yuyahu mwana ariyemuzhala na muchewe mwenye, wazhalwa kulingana na ahadi iriyokala yaikwa ni Mulungu.   </div><div class='p'> <span class="verse" id="V24">24&#160;</span><a href="#FN16" class="notemark"><span class="popup">4:24 Kumbo 19-20; Agal 3:23; 4:1; 5:1; Hagari: Mwan 16:1</span></a>Maut'u gaga ni here mafumbo. Mana ao anaache airi ni mufano wa vilagane viri. Kilagane kimwenga ni kiryahu kirichoikwa kahi za Murima wa Sinai, ambacho ni here Hagari. Hagari anazhala ana mario ni atumwa.   <span class="verse" id="V25">25&#160;</span>Hagari ni mufano wa Murima wa Sinai kuko Warabuni. Naye adzahalana na mudzi wa Jerusalemu wa siku zizi. Mana mudzi uwo hamwenga na at'ue u ts'ini za utumwa wa Sheria ya Musa.   <span class="verse" id="V26">26&#160;</span><a href="#FN17" class="notemark"><span class="popup">4:26 Aebu 12:22; Ugun 21:2</span></a>Ela Jerusalemu ya kuko dzulu mulunguni, i huru, na ndiye mamiyehu Sera.   <span class="verse" id="V27">27&#160;</span><a href="#FN18" class="notemark"><span class="popup">4:27 Isa 54:1</span></a>Mana Maoro ganaamba,  </div><div class='q'>“Tseka uwe m'ama uriye t'asa, uriyekuzhala!  </div><div class='q2'>Piga londzo na njerejere,  </div><div class='q2'>uwe uriye k'umanya utsungu wa mwana.  </div><div class='q'>Kwa kukala iye m'ama ariye h'akeye,  </div><div class='q2'>andapata ana anji kushinda iye mwenye mulume.”   </div><div class='p'> <span class="verse" id="V28">28&#160;</span>Vikara ninwi ndugu zangu, mu here Isaka, kwa kukala mwazhalwa kuthuwana na ahadi iriyoikwa ni Mulungu.   <span class="verse" id="V29">29&#160;</span><a href="#FN19" class="notemark"><span class="popup">4:29 Mwan 21:9</span></a>Ela wakathi uwo, yuyahu mwana ariyezhalwa kwa ngira ya kawaida, wamutesa yuyahu mwana ariyezhalwa kwa nguvu za Roho wa Mulungu. Na hatha siku zizi kidza ndo virizho.   <span class="verse" id="V30">30&#160;</span><a href="#FN20" class="notemark"><span class="popup">4:30 Mwan 21:10</span></a>Ela Maoro ganaamba kukala, “Iye mwanamuche mutumwa, muinge hamwenga na mwanawe, mana iye mwana wa mwanamuche mutumwa k'andahala ufwa mali za babaye hamwenga na iye mwana wa iye muche mwenye.”   <span class="verse" id="V31">31&#160;</span>Kwa vizho ndugu zangu, siswi k'afuana a iye mwanamuche mutumwa, ela fu ana a iye muche mwenye.   </div><ul class='tnav'>
<li><a href='index.htm'>Agalatia</a></li>
<li><a href='GAL03.htm'>&lt;</a></li>
<li><a href='GAL.htm'>4</a></li>
<li><a href='GAL05.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V3">4:3</a>
<span class="xo">4:3 </span><span class="xt">4:9-10</span></p>
<p class="x" id="FN2"><span class="notemark"></span><a class="notebackref" href="#V4">4:4</a>
<span class="xo">4:4-5 </span><span class="xt">3:13; Joh 1:14</span></p>
<p class="x" id="FN3"><span class="notemark"></span><a class="notebackref" href="#V6">4:6</a>
<span class="xo">4:6 </span><span class="xt">Arum 8:15-16</span></p>
<p class="x" id="FN4"><span class="notemark"></span><a class="notebackref" href="#V7">4:7</a>
<span class="xo">4:7 </span><span class="xt">Arum 4:13; 8:17</span></p>
<p class="x" id="FN5"><span class="notemark"></span><a class="notebackref" href="#V8">4:8</a>
<span class="xo">4:8 </span><span class="xt">1 Akor 8:4-6</span></p>
<p class="x" id="FN6"><span class="notemark"></span><a class="notebackref" href="#V9">4:9</a>
<span class="xo">4:9-10 </span><span class="xt">Aefe 1:21; Akol 2:8-23</span></p>
<p class="x" id="FN7"><span class="notemark"></span><a class="notebackref" href="#V9">4:9</a>
<span class="xo">4:9 </span><span class="xt">1 Akor 8:3; Akol 2:15</span></p>
<p class="x" id="FN8"><span class="notemark"></span><a class="notebackref" href="#V10">4:10</a>
<span class="xo">4:10 </span><span class="xt">Kumbu 4:19; Mahe 7:42; Arum 14:5</span></p>
<p class="x" id="FN9"><span class="notemark"></span><a class="notebackref" href="#V12">4:12</a>
<span class="xo">4:12 </span><span class="xt">1 Akor 9:19-21</span></p>
<p class="x" id="FN10"><span class="notemark"></span><a class="notebackref" href="#V13">4:13</a>
<span class="xo">4:13 </span><span class="xt">Mahe 16:6; 2 Akor 12:7</span></p>
<p class="x" id="FN11"><span class="notemark"></span><a class="notebackref" href="#V17">4:17</a>
<span class="xo">4:17 </span><span class="xt">1:7</span></p>
<p class="x" id="FN12"><span class="notemark"></span><a class="notebackref" href="#V19">4:19</a>
<span class="xo">4:19 </span><span class="xt">1 Akor 4:15</span></p>
<p class="x" id="FN13"><span class="notemark"></span><a class="notebackref" href="#V22">4:22</a>
<span class="xo">4:22 </span><span class="xt">Mwan 16:15; 21:3</span></p>
<p class="f" id="FN14"><span class="notemark">*</span><a class="notebackref" href="#V22">4:22</a>
<span class="fr">4:22 </span><span class="ft">Haha go maneno genye ga Kiyunani ganaamba, ‘akimuzhala na muche huru’ yani ariye were si mutumwa.</span></p>
<p class="x" id="FN15"><span class="notemark"></span><a class="notebackref" href="#V23">4:23</a>
<span class="xo">4:23 </span><span class="xt">Mwan 17:18-19; Arum 4:17-20; 9:7-9</span></p>
<p class="f" id="FN16"><span class="notemark"></span><a class="notebackref" href="#V24">4:24</a>
<span class="fr">4:24 </span><span class="ft">Kumbo 19-20; Agal 3:23; 4:1; 5:1; Hagari: Mwan 16:1</span></p>
<p class="x" id="FN17"><span class="notemark"></span><a class="notebackref" href="#V26">4:26</a>
<span class="xo">4:26 </span><span class="xt">Aebu 12:22; Ugun 21:2</span></p>
<p class="x" id="FN18"><span class="notemark"></span><a class="notebackref" href="#V27">4:27</a>
<span class="xo">4:27 </span><span class="xt">Isa 54:1</span></p>
<p class="x" id="FN19"><span class="notemark"></span><a class="notebackref" href="#V29">4:29</a>
<span class="xo">4:29 </span><span class="xt">Mwan 21:9</span></p>
<p class="x" id="FN20"><span class="notemark"></span><a class="notebackref" href="#V30">4:30</a>
<span class="xo">4:30 </span><span class="xt">Mwan 21:10</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

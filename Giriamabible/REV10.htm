<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Ugunulo 10</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Ugunulo</a></li>
<li><a href='REV09.htm'>&lt;</a></li>
<li><a href='REV.htm'>10</a></li>
<li><a href='REV11.htm'>&gt;</a></li>
</ul>
<div class="main">
 
<div class='chapterlabel' id="V0"> 10</div><div class='s'>Malaika adzagwirira kadzuwo kathithe </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">10:1 4:3</span></a>Gonya nikiona malaika mungine kaheri mwenye wadimi anathima kula mulunguni. Were adzadengerekwa ni maingu na dzulu za kitswache were hana kisiki cha v̱ula. Suraye were ni here dzuwa na maguluge were ni here viguzo zha moho.   <span class="verse" id="V2">2&#160;</span><a href="#FN2" class="notemark"><span class="popup">10:2 5:1; 10:8</span></a>Mumo mukononi mwakwe were adzagwirira kadzuwo karikokala ka lwazu. Bai, akihala kiguluche cha mukono kurya akizhoga bahari na kiguluche cha mukono kumots'o akizhoga ts'i furufu.   <span class="verse" id="V3">3&#160;</span><a href="#FN3" class="notemark"><span class="popup">10:3 Jere 25:30-31; Hose 11:10</span></a>Na akiiha kwa mumiro mubomu sana here simba arurumazho. Arihoiha, kigwaragwara chadzigidzya kwa kududumiza tha k'ana fungahe.   <span class="verse" id="V4">4&#160;</span>Na kicho kigwaragwara kirihodudumiza zo k'ana fungahe were ni hehi na kwandhika wo uv̱oro niriwokala nidzausikira. Ela nikisikira sauthi kula mulunguni ikinamba, “Zho vidzizhonenwa ni cho kigwaragwara k'ana fungahe usizhandhike bule mana ni siri.”   <span class="verse" id="V5">5&#160;</span>Gonya ye malaika niriyekala nidzamona aungerere dzulu za bahari na dzulu za ts'i, akigoloza mukono wa kwakwe wa kurya kulola ko mulunguni.   <span class="verse" id="V6">6&#160;</span><a href="#FN4" class="notemark"><span class="popup">10:6 Zabu 146:6; Dani 12:7; Mahe 4:24</span></a>Na akiapa kwa dzina ra Mulungu aishiye tha kare na kare, ye ariyeumba mulunguni na ts'i, na bahari na zhosi virizho mumo, kukala maut'u k'agandatoa kaheri bule.   <span class="verse" id="V7">7&#160;</span><a href="#FN5" class="notemark"><span class="popup">10:7 22:6; Jere 25:4; Amo 3:7-8</span></a>Ela ye malaika wa fungahe andihopiga ro gundare ndiho Mulungu andihokamilisha mupangowe wa siri here arizhoambiriza ahumikie, manabii.   <span class="verse" id="V8">8&#160;</span><a href="#FN6" class="notemark"><span class="popup">10:8-10 Izik 2:8–3:3</span></a>Gonya nikisikira yo sauthi iriyokala idzambola mulunguni kunena nami, ikinena nami kaheri ikiamba, “Enda tha kwa ye malaika aungerereye dzulu za yo bahari na dzulu za yo ts'i, na ukahale cho chuwo cha lwazu kahi za wo mukonowe.”   <span class="verse" id="V9">9&#160;</span>Bai nichenda hatha kwa ye malaika nikimuvoya anip'e ko kadzuwo. Iye akinamba, “Kahale ukarye na undasikira kutsamirwa mo kanwani here uryaye uchi wa nyuchi, ela mo ndanini vindagaluka utsungu.”   <span class="verse" id="V10">10&#160;</span>Nakahala kako kadzuwo mumo mikononi mwakwe na nikikarya. Nako kere kanatsama here uchi wa nyuchi mo kanwani, ela nirihokamiza, mo ndanini mwangu mukikala utsungu.   <span class="verse" id="V11">11&#160;</span>Gonya nikiambwa, “Vinakuv̱irya wamboze unabii kaheri dzulu za ts'i nyinji, mataifa, vidhyomo na athawali anji.”   </div><ul class='tnav'>
<li><a href='index.htm'>Ugunulo</a></li>
<li><a href='REV09.htm'>&lt;</a></li>
<li><a href='REV.htm'>10</a></li>
<li><a href='REV11.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">10:1</a>
<span class="xo">10:1 </span><span class="xt">4:3</span></p>
<p class="x" id="FN2"><span class="notemark"></span><a class="notebackref" href="#V2">10:2</a>
<span class="xo">10:2 </span><span class="xt">5:1; 10:8</span></p>
<p class="x" id="FN3"><span class="notemark"></span><a class="notebackref" href="#V3">10:3</a>
<span class="xo">10:3 </span><span class="xt">Jere 25:30-31; Hose 11:10</span></p>
<p class="x" id="FN4"><span class="notemark"></span><a class="notebackref" href="#V6">10:6</a>
<span class="xo">10:6 </span><span class="xt">Zabu 146:6; Dani 12:7; Mahe 4:24</span></p>
<p class="x" id="FN5"><span class="notemark"></span><a class="notebackref" href="#V7">10:7</a>
<span class="xo">10:7 </span><span class="xt">22:6; Jere 25:4; Amo 3:7-8</span></p>
<p class="x" id="FN6"><span class="notemark"></span><a class="notebackref" href="#V8">10:8</a>
<span class="xo">10:8-10 </span><span class="xt">Izik 2:8–3:3</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

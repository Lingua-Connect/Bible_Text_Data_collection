<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Mahendo 7</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Mahendo</a></li>
<li><a href='ACT06.htm'>&lt;</a></li>
<li><a href='ACT.htm'>7</a></li>
<li><a href='ACT08.htm'>&gt;</a></li>
</ul>
<div class="main">
 
<div class='chapterlabel' id="V0"> 7</div><div class='s'>Sitivini anadzihehera mbere za Baraza ra athumia </div> <div class='p'> <span class="verse" id="V1">1&#160;</span>Bai ye Mulombi mubomu mwenye akimuza Sitivini akiamba, “Vidze gano udzigoambwa nago ni jeri?”   <span class="verse" id="V2">2&#160;</span><a href="#FN1" class="notemark"><span class="popup">7:2 22:1</span></a>Sitivini akidzigidzya akiamba, “Ndugu zangu na ano baba, nisirikizani hedu! Iye Mulungu wa nguma wamwambolera mukare wehu Burahemu arihokala achere ko Mesopotamia, wakathi uryahu ambawo were k'adzangwe kwendatoa ko Harani.   <span class="verse" id="V3">3&#160;</span><a href="#FN2" class="notemark"><span class="popup">7:3 Mwan 12:1; Aebu 11:8-10</span></a>Akimwamba, ‘Iriche yo ts'iyo na pia ariche o amanyio na wende kahi za yo ts'i nindiyokwanyesa.’   <span class="verse" id="V4">4&#160;</span><a href="#FN3" class="notemark"><span class="popup">7:4 Mwan 11:31; 12:4</span></a>Kwa vizho akiyombola yo ts'i ya Akalidayo<a href="#FN4" class="notemark">*<span class="popup">7:4 Ts'i ya Akalidayo ni iyo Mesopotamia vizho.</span></a> na achendatoa ko Harani. Bai bada ya kifwa cha babaye, iye Mulungu wamusa Burahemu kula ts'i iyo muhaka ts'i ambayo ndo mutoayo ninwi vikara.   <span class="verse" id="V5">5&#160;</span><a href="#FN5" class="notemark"><span class="popup">7:5 Mwan 12:7; 48:4</span></a>Naye Mulungu k'amup'ire Burahemu hatha ndhalago mwenga ya yo ts'i ikale yakwe. Ela bai Mulungu akilagana naye kukala andamup'a yo ts'i ikale maliye na ikale mali ya kizhaziche kindichokudza bada ya iye. Bai wakathi uwo Burahemu were k'ana mwana bule.   <span class="verse" id="V6">6&#160;</span><a href="#FN6" class="notemark"><span class="popup">7:6-7 Mwan 15:13-14</span></a>Ye Mulungu wamwamba Burahemu vivi, ‘Kizhazicho uwe kindakwendatoa kahi za ts'i iriyo si yao nao mandahendywa atumwa na kuhenderwa maut'u mai kwa miaka magana mane.   <span class="verse" id="V7">7&#160;</span>Ela yo ts'i indiyoahendya atumwa be nindayangiza akili na gonya kicho kizhaziche kindambola kula kahi za ts'i iyo na madze manivoye haha.’   <span class="verse" id="V8">8&#160;</span><a href="#FN7" class="notemark"><span class="popup">7:8 Mwan 17:9-14; 21:2-4; 25:26; 29:31–30:24; 35:16-18</span></a>Gonya Mulungu akiika kutahira kukale muv̱ano wa cho kilagane arichochika na Burahemu. Bai Burahemu wamuzhala Isaka na akimwangiza lwembeni arihokala adzafisha siku nane. Badaye Isaka wamuzhala Jakobu na akimutahira, na Jakobu akiazhala aryahu ano ts'awe kumi na airi na ao nao akiatahira.   </div><div class='p'> <span class="verse" id="V9">9&#160;</span><a href="#FN8" class="notemark"><span class="popup">7:9 Mwan 37:11, 28; 39:2, 21</span></a>“Bai aryahu ano ts'awe angine mamuonera wivu ndugu yao Josefu hatha makimuguza akakale mutumwa ko Misiri. Ela bai Mulungu wakala hamwenga naye   <span class="verse" id="V10">10&#160;</span><a href="#FN9" class="notemark"><span class="popup">7:10 Mwan 41:37-44</span></a>na akimwokola kahi za mashakage gosi. Mulungu akimup'a ulachu ye Josefu na akimuhendya afwahize kwa Farao, Muthawali wa Misiri. Farao akimuhendya Josefu akale luwali kahi za ts'i ya Misiri na kahi za nyumbaye yosi.   </div><div class='p'> <span class="verse" id="V11">11&#160;</span><a href="#FN10" class="notemark"><span class="popup">7:11-12 Mwan 41:54; 42:1-2, 5</span></a>“Badaye kukigwa ndzala kahi za Misiri yosi na ts'i ya K'anani. Ndzala ii yareha mashaka mabomu na o akare ehu k'amadimire kupata chakurya.   <span class="verse" id="V12">12&#160;</span>Bai Jakobu arihosikira kawee kukala kuna chakurya ko Misiri, waahuma o babizehu charo chao cha kwandza.   <span class="verse" id="V13">13&#160;</span><a href="#FN11" class="notemark"><span class="popup">7:13 Mwan 45:1, 3, 16</span></a>Bai marihouya charo cha hiri, ye Josefu wadzimanyisa kwa o nduguze na Farao akimanya dzulu za yo nyumba ya ani Josefu.   <span class="verse" id="V14">14&#160;</span><a href="#FN12" class="notemark"><span class="popup">7:14-15 Mwan 45:9-10, 18; 46:6-7, 27</span></a>Bada ya maut'u gaga Josefu wahumiza kukala babaye na wo mudzi wosi makambirwe madze. Nao osini were ni at'u mirongo mifungahe na atsano.   <span class="verse" id="V15">15&#160;</span>Kwa vizho Jakobu achenda Misiri, na kuko ndo iye na o akare ehu marikofwa.   <span class="verse" id="V16">16&#160;</span><a href="#FN13" class="notemark"><span class="popup">7:16 Mwan 23:3-16; 49:29-30; 50:13; Josh 24:32; Aebu 11:9, 13</span></a>Bai iyo miri yao ikihirikwa ko Shekemu na ichendazikwa kahi za mbira iriyo were yagulwa ni Burahemu kula kwa ana a Hamori kuko.   </div><div class='p'> <span class="verse" id="V17">17&#160;</span><a href="#FN14" class="notemark"><span class="popup">7:17-18 Kumbo 1:7-8</span></a>“Kufikira wakathi wa Mulungu kuthimiza kilaganeche na Burahemu, wo murongo wa at'u ehu ko Misiri were udzangezeka jeri-jeri.   <span class="verse" id="V18">18&#160;</span>Bai bada ya muda mure, kukinuka muthawali mungine ko Misiri ariye were k'amanya rorosi dzulu za Josefu.   <span class="verse" id="V19">19&#160;</span><a href="#FN15" class="notemark"><span class="popup">7:19 Kumbo 1:10-22</span></a>Bai muthawali yuyu akihumira ujanja kwa at'u ehu na akiaonera o akare ehu kwa kualazimisha maatsuhe ana ao atsanga mafwe.   </div><div class='p'> <span class="verse" id="V20">20&#160;</span><a href="#FN16" class="notemark"><span class="popup">7:20-21 Kumbo 2:2-10; Aebu 11:23</span></a>“Bai kahi za wakathi uu Musa akizhalwa, nako were ni kahoho kadzo jeri-jeri. Bai warerwa kahi za nyumba ya babaye kwa miezi mihahu.   <span class="verse" id="V21">21&#160;</span>Badaye arihokwendaikwa ko ndze, wakwendatsolwa ni musichana wa Farao na akimuhendya mwanawe mwenye.   <span class="verse" id="V22">22&#160;</span>Bai Musa akifundishwa ulachu wosi wa Amisiri na akikala mut'u mubomu wa kumanya kunena na kuhenda.   </div><div class='p'> <span class="verse" id="V23">23&#160;</span><a href="#FN17" class="notemark"><span class="popup">7:23-29 Kumbo 2:11-15; Aebu 11:24-27</span></a>“Arihofisha umuri wa miaka mirongo mine akiona baha ende akaatsemberere o Aiziraeli andziye.   <span class="verse" id="V24">24&#160;</span>Vikara akiona mumwenga wao anahenderwa ut'u uwi ni Mumisiri, k'uzhona zho achendamuhehera, akimurihiza ye Mumisiri kwa kuhenda kumwalaga.   <span class="verse" id="V25">25&#160;</span>(Musa waona ao mandaelewa kukala Mulungu anamuhumira kwa ut'u wa kuathizha ao, ela ko k'amaelewerwe bule.)   <span class="verse" id="V26">26&#160;</span>H'aya, siku ya hiriye Musa waambolera Aiziraeli airi mariokala manapigana. Bai akijeza kuathanya. Akiamba, ‘Asena, samba mu ndugu nwi? Mbona munamala kulumizana kaheri?’   <span class="verse" id="V27">27&#160;</span>Ela ye ariyekala anamulumiza ye mwandziwe wamusukuma Musa k'anda na akiamba, ‘Ni h'ani ariyekuhendya ukale muthawali wehu na mulamuli wehu?   <span class="verse" id="V28">28&#160;</span>Vidze unamala kunalaga dza viryahu urizhomwalaga yuyahu Mumisiri dzana?’   <span class="verse" id="V29">29&#160;</span><a href="#FN18" class="notemark"><span class="popup">7:29 Kumbo 2:15, 21-22; 18:3-4</span></a>Musa arihosikira maneno gaga, wachimbira achenda ts'i ya Midiani. Kuko wakwendatoa here mujeni na akizhala ana airi a kilume.   </div><div class='p'> <span class="verse" id="V30">30&#160;</span><a href="#FN19" class="notemark"><span class="popup">7:30-34 Kumbo 3:1-10</span></a>“Bai bada ya miaka mirongo mine, Musa wambolerwa ni malaika wa Bwana kuko nyika hehi na Murima wa Sinai. Malaika yuyu wamwambolera kwa mufano wa kitsakuzi kirichokala kinaaka moho.   <span class="verse" id="V31">31&#160;</span>Kuona vizho Musa wangalala. Bai arihosongera hehi kuvilolat'o, akisikira mumiro wa Bwana   <span class="verse" id="V32">32&#160;</span>ukiamba, ‘Mimi ni Mulungu wa akareo, ni Mulungu wa Burahemu, na Isaka, na Jakobu.’ K'uzhona Musa akikwatya kuvinwa ni mwiri kwa woga na k'athathire hatha vichache kukilola cho kitsakuzi.   </div><div class='p'> <span class="verse" id="V33">33&#160;</span>“Bai ye Bwana akimwamba Musa, ‘Hedu vula zho virahuzho, mana ho hat'u uimireho be ni hat'u haeri.   <span class="verse" id="V34">34&#160;</span>Go mateso ga at'u angu ko Misiri nidzagaona. Nidzaasikira kiriro chao nami nidzathima, niathizhe. Vikara ndzo, nindakuhuma ko Misiri.’ ”   </div><div class='p'> <span class="verse" id="V35">35&#160;</span><a href="#FN20" class="notemark"><span class="popup">7:35 Kumbo 2:14; 3:2</span></a>Sitivini akienderera kunena akiamba, “Musa yuyu ni yuyahu mariyemukahala, na makiamba, ‘Ni h'ani ariyekuhendya muthawali wehu na mulamuli wehu?’ Musa wahumwa ni Mulungu mwenye kukirira na ye malaika ariyemwambolera kwa mufano wa kiryahu kitsakuzi, ili akale kilongozi wao na akale mwokoli wao.   <span class="verse" id="V36">36&#160;</span><a href="#FN21" class="notemark"><span class="popup">7:36 Kumbo 7:3; 14:21-29; 16; 17; Hesab 14:33; 20:1-11</span></a>Mut'u yuyu waalongoza akiamboza ndze ya Misiri, akihenda miujiza na maut'u ga kwangalaza kuko Misiri, na ko Bahari ya Shamu na ko nyika akihenda miujiza kwa miaka mirongo mine.   <span class="verse" id="V37">37&#160;</span><a href="#FN22" class="notemark"><span class="popup">7:37 Kumbu 18:15; 3:22-23</span></a>Yuyu nde iye Musa ariyeambira o Aiziraeli akiamba, ‘Mulungu andamwanulira nabii dza mimi kula kahi za o at'u enu enye.’ ”   <span class="verse" id="V38">38&#160;</span><a href="#FN23" class="notemark"><span class="popup">7:38 Kumbo 19:1–20:17; Mahe 7:53; Agal 3:19</span></a>Sitivini akienderera kunena akiamba, “Iye Musa nde ariyekala hamwenga na ro kundi ra Aiziraeli ko nyika, hamwenga na o akare ehu na ye malaika ariyenena naye kahi za Murima wa Sinai. Musa wahokera maneno ga uzima kula kwa Mulungu ili ahuhokeze siswi.   </div><div class='p'> <span class="verse" id="V39">39&#160;</span><a href="#FN24" class="notemark"><span class="popup">7:39 Hesab 14:3</span></a>“Ela o akare ehu makikahala kumusikira, hat'u ha vizho makimukahala na makikala manamala kuuya ko Misiri.   <span class="verse" id="V40">40&#160;</span><a href="#FN25" class="notemark"><span class="popup">7:40-41 Kumbo 32:1-8, 23</span></a>Kwa vizho makimwamba Haruni, ‘Hutengezere milungu ambayo indahulongoza mo ngirani, mana k'ahumanya go garigomupata yuyu Musa ariyehulongoza akifwamboza ndze ya ts'i ya Misiri!’   </div><div class='p'> <span class="verse" id="V41">41&#160;</span>“Bai ni kahi za wakathi uwo ndo marihodzitengezera kizuka chenye muhalano wa kidzao cha ng'ombe. Makichambozera sadaka na makiika sherehe kwa ishima ya zho marizhokala madzavitengeza na yo mikono yao enye.   <span class="verse" id="V42">42&#160;</span><a href="#FN26" class="notemark"><span class="popup">7:42-43 Amo 5:25-27; Moloki: Alaw 18:11</span></a>Bai Mulungu akialozera mongo, akiaricha mavoye zo nyenyezi za mulunguni. Vivi vinagwirana na vizho ambazho zhaorwa kahi za chuwo cha manabii viambazho,  </div><div class='q'>‘Vidze mwanitsindzira nyama na kunambozera sadaka  </div><div class='q2'>kwa miaka mirongo mine ko nyika, h'enwi Aiziraeli?   </div><div class='q'> <span class="verse" id="V43">43&#160;</span>Hatha bule, ninwi mwatsukula ro hema ra Moloki  </div><div class='q2'>na muchanula sanamu ya nyenyezi ya Refani,<a href="#FN27" class="notemark">†<span class="popup">7:43 Moloki na Refani were ni milungu ya ulongo.</span></a>  </div><div class='q2'>ambazho were ni vizuka murizhotengeza ili muvivoye.  </div><div class='q'>Kwa vizho bai nindamutsanya mwende ts'i iriyo si yenu  </div><div class='q2'>kukira ts'i ya Babiloni.’ ”   </div><div class='p'> <span class="verse" id="V44">44&#160;</span><a href="#FN28" class="notemark"><span class="popup">7:44 Hema: Kumbo 25:9, 40</span></a>Sitivini akienderera kunena akiamba, “Kuko nyika ao akare ehu makala na ro hema rironyesa kukala Mulungu anao. Hema riro were ratengezwa here Mulungu arizhokala wamulagiza Musa, kukala aritengeze kulengana na wo muundo ariwokala wawona.   <span class="verse" id="V45">45&#160;</span><a href="#FN29" class="notemark"><span class="popup">7:45 Josh 3:14-17; 18:1; 2 Samw 6</span></a>Bai ao akare ehu marihoripata ro hema, ao hamwenga na Joshua makudza naro wakathi uryahu marihokala madzaihala yo ts'i kula kwa o at'u mario si Ayahudi ambao ye Mulungu waainga mbere zao. Naro hema riro rakala kahi za yo ts'i muhaka wakathi uryahu wa kuthawala Daudi.   <span class="verse" id="V46">46&#160;</span><a href="#FN30" class="notemark"><span class="popup">7:46 Zabu 132:1-5</span></a>Daudi wamufwahiza Mulungu zhomu hatha akimwamba Mulungu amuruhusu amuakire iye Mulungu wa Jakobu hat'u ha kukala.   <span class="verse" id="V47">47&#160;</span><a href="#FN31" class="notemark"><span class="popup">7:47 2 Samw 7:5-7; 1 Athaw 6:1-38</span></a>Ela k'avikalire bule, kwani mwanawe Selemani nde ariyemuakira nyumba Mulungu.   </div><div class='p'> <span class="verse" id="V48">48&#160;</span><a href="#FN32" class="notemark"><span class="popup">7:48 17:24-25</span></a>“Hamwenga na vizho iye Mulungu ariye dzulu ya zhosi be k'atoa kahi za nyumba ziakwazo ni at'u. Nazho ni here zho Mulungu arizhonena kukirira kwa nabii akiamba,   </div><div class='q'> <span class="verse" id="V49">49&#160;</span><a href="#FN33" class="notemark"><span class="popup">7:49-50 Isa 66:1-2</span></a>‘Ko mulunguni ndo kihi changu cha endzi,  </div><div class='q2'>na hano ts'i ni kihi changu cha kuikira magulu.  </div><div class='q'>H'aya mundaniakira nyumba ya samupuli yani benwi?  </div><div class='q2'>Ho hat'u nindihooya mino ni hiho?   </div><div class='q'> <span class="verse" id="V50">50&#160;</span>Samba zhosi vizho navitengeza na mukono wangu?’ ”   </div><div class='p'> <span class="verse" id="V51">51&#160;</span><a href="#FN34" class="notemark"><span class="popup">7:51 Kumbo 32:9; 33:5; Jere 4:4; Arum 2:28-29; Kumupinga Roho: Isa 63:10; Izik 2:3-5</span></a>Sitivini akienderera kunena akiamba, “Aa! At'u musiosikira nwi, mioyo yenu ni miomu na masikiro genu k'agasikira maneno ga Mulungu! Ninwi be mu here o akare enu, siku zosini munamupinga Roho Mweri!   <span class="verse" id="V52">52&#160;</span><a href="#FN35" class="notemark"><span class="popup">7:52 Luk 11:47-48</span></a>Vidze hana nabii yoyosi ambaye k'ateserwe ni o akare enu? At'u ao maalaga hatha o at'u ambao were manena kimbere kukala kundakudza ye Muhachi. Na vikara mwamusaliti na mukimukot'a.   <span class="verse" id="V53">53&#160;</span><a href="#FN36" class="notemark"><span class="popup">7:53 7:38; Aebu 2:2</span></a>At'u ninwi mwaihokera yo Sheria ambayo yathinywa kwehu ni malaika, ela ko k'amuigwirire.”   </div><div class='s'>Sitivini analagwa kwa kukotw'a mawe </div> <div class='p'> <span class="verse" id="V54">54&#160;</span><a href="#FN37" class="notemark"><span class="popup">7:54 Zabu 37:12; 112:10</span></a>O athumia a Baraza kusikira vizho thu, makitsukirwa zhomu hatha makikwatya kwafuna meno.<a href="#FN38" class="notemark">‡<span class="popup">7:54 Ayahudi were makafuna meno kunyesa kukala matsukirwe jeri-jeri.</span></a>   <span class="verse" id="V55">55&#160;</span><a href="#FN39" class="notemark"><span class="popup">7:55-56 Math' 26:64; Mahe 2:33</span></a>Ela Sitivini walola ko dzulu mulunguni kuno athele Roho Mweri, na akiona mulangaza wa Mulungu na akimona Jesu aimire mukono wa kurya wa Mulungu, luhande lwa nguvu.   <span class="verse" id="V56">56&#160;</span><a href="#FN40" class="notemark"><span class="popup">7:56 10:11; Luk 3:21; Joh 1:51</span></a>Akiamba, “Lola ko mulunguni ninakona kudzagunuka na ye Mwana wa Mudamu aimire kahi za mukono wa kurya wa Mulungu!”   </div><div class='p'> <span class="verse" id="V57">57&#160;</span>Kusikira vizho makigandiza masikiro gao na makimugulukira kuno manapiga k'ululu kwa umwenga.   <span class="verse" id="V58">58&#160;</span><a href="#FN41" class="notemark"><span class="popup">7:58 22:20</span></a>Bai makimuburutha muhaka ko ndze ya wo mudzi wa Jerusalemu na makikwatya kumukot'a mawe. Wakathi uwo o mariomushithaki mahala maamba gao na makimup'a muvulana mumwenga aifwaye Sauli agatsundze.   </div><div class='p'> <span class="verse" id="V59">59&#160;</span><a href="#FN42" class="notemark"><span class="popup">7:59 Zabu 31:5; Luk 23:46</span></a>Marihokala makumukot'ani mawe, Sitivini wavoya akiamba, “Bwana Jesu hokera roho rangu.”   <span class="verse" id="V60">60&#160;</span><a href="#FN43" class="notemark"><span class="popup">7:60 Luk 23:34</span></a>Gonya akipiga mavindi na akinena na mumiro mubomu akiamba, “Bwana, dambi ii usiithale kwao.” Arihogonya kunena vizho akifwa.   </div><ul class='tnav'>
<li><a href='index.htm'>Mahendo</a></li>
<li><a href='ACT06.htm'>&lt;</a></li>
<li><a href='ACT.htm'>7</a></li>
<li><a href='ACT08.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V2">7:2</a>
<span class="xo">7:2 </span><span class="xt">22:1</span></p>
<p class="x" id="FN2"><span class="notemark"></span><a class="notebackref" href="#V3">7:3</a>
<span class="xo">7:3 </span><span class="xt">Mwan 12:1; Aebu 11:8-10</span></p>
<p class="x" id="FN3"><span class="notemark"></span><a class="notebackref" href="#V4">7:4</a>
<span class="xo">7:4 </span><span class="xt">Mwan 11:31; 12:4</span></p>
<p class="f" id="FN4"><span class="notemark">*</span><a class="notebackref" href="#V4">7:4</a>
<span class="fr">7:4 </span><span class="ft">Ts'i ya Akalidayo ni iyo Mesopotamia vizho.</span></p>
<p class="x" id="FN5"><span class="notemark"></span><a class="notebackref" href="#V5">7:5</a>
<span class="xo">7:5 </span><span class="xt">Mwan 12:7; 48:4</span></p>
<p class="x" id="FN6"><span class="notemark"></span><a class="notebackref" href="#V6">7:6</a>
<span class="xo">7:6-7 </span><span class="xt">Mwan 15:13-14</span></p>
<p class="x" id="FN7"><span class="notemark"></span><a class="notebackref" href="#V8">7:8</a>
<span class="xo">7:8 </span><span class="xt">Mwan 17:9-14; 21:2-4; 25:26; 29:31–30:24; 35:16-18</span></p>
<p class="x" id="FN8"><span class="notemark"></span><a class="notebackref" href="#V9">7:9</a>
<span class="xo">7:9 </span><span class="xt">Mwan 37:11, 28; 39:2, 21</span></p>
<p class="x" id="FN9"><span class="notemark"></span><a class="notebackref" href="#V10">7:10</a>
<span class="xo">7:10 </span><span class="xt">Mwan 41:37-44</span></p>
<p class="x" id="FN10"><span class="notemark"></span><a class="notebackref" href="#V11">7:11</a>
<span class="xo">7:11-12 </span><span class="xt">Mwan 41:54; 42:1-2, 5</span></p>
<p class="x" id="FN11"><span class="notemark"></span><a class="notebackref" href="#V13">7:13</a>
<span class="xo">7:13 </span><span class="xt">Mwan 45:1, 3, 16</span></p>
<p class="x" id="FN12"><span class="notemark"></span><a class="notebackref" href="#V14">7:14</a>
<span class="xo">7:14-15 </span><span class="xt">Mwan 45:9-10, 18; 46:6-7, 27</span></p>
<p class="x" id="FN13"><span class="notemark"></span><a class="notebackref" href="#V16">7:16</a>
<span class="xo">7:16 </span><span class="xt">Mwan 23:3-16; 49:29-30; 50:13; Josh 24:32; Aebu 11:9, 13</span></p>
<p class="x" id="FN14"><span class="notemark"></span><a class="notebackref" href="#V17">7:17</a>
<span class="xo">7:17-18 </span><span class="xt">Kumbo 1:7-8</span></p>
<p class="x" id="FN15"><span class="notemark"></span><a class="notebackref" href="#V19">7:19</a>
<span class="xo">7:19 </span><span class="xt">Kumbo 1:10-22</span></p>
<p class="x" id="FN16"><span class="notemark"></span><a class="notebackref" href="#V20">7:20</a>
<span class="xo">7:20-21 </span><span class="xt">Kumbo 2:2-10; Aebu 11:23</span></p>
<p class="x" id="FN17"><span class="notemark"></span><a class="notebackref" href="#V23">7:23</a>
<span class="xo">7:23-29 </span><span class="xt">Kumbo 2:11-15; Aebu 11:24-27</span></p>
<p class="x" id="FN18"><span class="notemark"></span><a class="notebackref" href="#V29">7:29</a>
<span class="xo">7:29 </span><span class="xt">Kumbo 2:15, 21-22; 18:3-4</span></p>
<p class="x" id="FN19"><span class="notemark"></span><a class="notebackref" href="#V30">7:30</a>
<span class="xo">7:30-34 </span><span class="xt">Kumbo 3:1-10</span></p>
<p class="x" id="FN20"><span class="notemark"></span><a class="notebackref" href="#V35">7:35</a>
<span class="xo">7:35 </span><span class="xt">Kumbo 2:14; 3:2</span></p>
<p class="x" id="FN21"><span class="notemark"></span><a class="notebackref" href="#V36">7:36</a>
<span class="xo">7:36 </span><span class="xt">Kumbo 7:3; 14:21-29; 16; 17; Hesab 14:33; 20:1-11</span></p>
<p class="x" id="FN22"><span class="notemark"></span><a class="notebackref" href="#V37">7:37</a>
<span class="xo">7:37 </span><span class="xt">Kumbu 18:15; 3:22-23</span></p>
<p class="x" id="FN23"><span class="notemark"></span><a class="notebackref" href="#V38">7:38</a>
<span class="xo">7:38 </span><span class="xt">Kumbo 19:1–20:17; Mahe 7:53; Agal 3:19</span></p>
<p class="x" id="FN24"><span class="notemark"></span><a class="notebackref" href="#V39">7:39</a>
<span class="xo">7:39 </span><span class="xt">Hesab 14:3</span></p>
<p class="x" id="FN25"><span class="notemark"></span><a class="notebackref" href="#V40">7:40</a>
<span class="xo">7:40-41 </span><span class="xt">Kumbo 32:1-8, 23</span></p>
<p class="f" id="FN26"><span class="notemark"></span><a class="notebackref" href="#V42">7:42</a>
<span class="fr">7:42-43 </span><span class="ft">Amo 5:25-27; Moloki: Alaw 18:11</span></p>
<p class="f" id="FN27"><span class="notemark">†</span><a class="notebackref" href="#V43">7:43</a>
<span class="fr">7:43 </span><span class="ft">Moloki na Refani were ni milungu ya ulongo.</span></p>
<p class="f" id="FN28"><span class="notemark"></span><a class="notebackref" href="#V44">7:44</a>
<span class="fr">7:44 </span><span class="ft">Hema: Kumbo 25:9, 40</span></p>
<p class="x" id="FN29"><span class="notemark"></span><a class="notebackref" href="#V45">7:45</a>
<span class="xo">7:45 </span><span class="xt">Josh 3:14-17; 18:1; 2 Samw 6</span></p>
<p class="x" id="FN30"><span class="notemark"></span><a class="notebackref" href="#V46">7:46</a>
<span class="xo">7:46 </span><span class="xt">Zabu 132:1-5</span></p>
<p class="x" id="FN31"><span class="notemark"></span><a class="notebackref" href="#V47">7:47</a>
<span class="xo">7:47 </span><span class="xt">2 Samw 7:5-7; 1 Athaw 6:1-38</span></p>
<p class="x" id="FN32"><span class="notemark"></span><a class="notebackref" href="#V48">7:48</a>
<span class="xo">7:48 </span><span class="xt">17:24-25</span></p>
<p class="x" id="FN33"><span class="notemark"></span><a class="notebackref" href="#V49">7:49</a>
<span class="xo">7:49-50 </span><span class="xt">Isa 66:1-2</span></p>
<p class="f" id="FN34"><span class="notemark"></span><a class="notebackref" href="#V51">7:51</a>
<span class="fr">7:51 </span><span class="ft">Kumbo 32:9; 33:5; Jere 4:4; Arum 2:28-29; Kumupinga Roho: Isa 63:10; Izik 2:3-5</span></p>
<p class="x" id="FN35"><span class="notemark"></span><a class="notebackref" href="#V52">7:52</a>
<span class="xo">7:52 </span><span class="xt">Luk 11:47-48</span></p>
<p class="x" id="FN36"><span class="notemark"></span><a class="notebackref" href="#V53">7:53</a>
<span class="xo">7:53 </span><span class="xt">7:38; Aebu 2:2</span></p>
<p class="x" id="FN37"><span class="notemark"></span><a class="notebackref" href="#V54">7:54</a>
<span class="xo">7:54 </span><span class="xt">Zabu 37:12; 112:10</span></p>
<p class="f" id="FN38"><span class="notemark">‡</span><a class="notebackref" href="#V54">7:54</a>
<span class="fr">7:54 </span><span class="ft">Ayahudi were makafuna meno kunyesa kukala matsukirwe jeri-jeri.</span></p>
<p class="x" id="FN39"><span class="notemark"></span><a class="notebackref" href="#V55">7:55</a>
<span class="xo">7:55-56 </span><span class="xt">Math' 26:64; Mahe 2:33</span></p>
<p class="x" id="FN40"><span class="notemark"></span><a class="notebackref" href="#V56">7:56</a>
<span class="xo">7:56 </span><span class="xt">10:11; Luk 3:21; Joh 1:51</span></p>
<p class="x" id="FN41"><span class="notemark"></span><a class="notebackref" href="#V58">7:58</a>
<span class="xo">7:58 </span><span class="xt">22:20</span></p>
<p class="x" id="FN42"><span class="notemark"></span><a class="notebackref" href="#V59">7:59</a>
<span class="xo">7:59 </span><span class="xt">Zabu 31:5; Luk 23:46</span></p>
<p class="x" id="FN43"><span class="notemark"></span><a class="notebackref" href="#V60">7:60</a>
<span class="xo">7:60 </span><span class="xt">Luk 23:34</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 1 P'et'ero 4</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 P'et'ero</a></li>
<li><a href='1PE03.htm'>&lt;</a></li>
<li><a href='1PE.htm'>4</a></li>
<li><a href='1PE05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>Kuishi maisha ga kumufwahiza Mulungu </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">4:1 2:24; 2 Akor 4:10; Agal 5:24</span></a>Bai kwa kukala Masihi wateseka mwiriwe kwa ut'u wehu, h'aya ninwi nanwi kalani thayari kuteseka dza iye. Mana mut'u asirimaye ni kukala adzaricha kuhenda dambi.   <span class="verse" id="V2">2&#160;</span><a href="#FN2" class="notemark"><span class="popup">4:2 2:21</span></a>Kwa vizho, musihumire wakathi wa kuishi kwenu usereo, kuhenda maut'u mai gahendzwago ni mwiri, ela uhumireni wakathi uwo kwa kuhenda garyahu Mulungu ahendzago.   <span class="verse" id="V3">3&#160;</span><a href="#FN3" class="notemark"><span class="popup">4:3 Agal 5:19-21; Aefe 2:3; Tit 3:3</span></a>Uwo wakathi mudziouhumira kuhenda mahendo mai, gahendwago ni at'u masiomumanya Mulungu unathosha, kwani mwagahumira maisha genu kahi za ukolo, th'amaa mbii, na urevi, na sherehe za kuhenda maitsi-maitsi, na kuhenda ut'u usohendwa ambawo ni kuvoya vizuka.   <span class="verse" id="V4">4&#160;</span>Vino vikara ao masiomumanya Mulungu, manangalala kuona kukala k'amu malo nao kaheri kahi za kuhenda mathuruthuru gago, na kwa ut'u uu manamuhukana-hukana.   <span class="verse" id="V5">5&#160;</span><a href="#FN4" class="notemark"><span class="popup">4:5 1:17; 2 T'imo 4:1</span></a>Ela ao mandamboza hesabu dzulu ya maisha gago kwa Mulungu ambaye a thayari kuhukumu at'u mario moyo na mariofwa.   <span class="verse" id="V6">6&#160;</span>Ndosa wo Uv̱oro Udzo ukiambirizwa hatha at'u mariofwa, ili idzaho mahukumiwa kare marihokala haha urumwenguni here kila mut'u ahendwazho, zo roho zao zikale hamwenga na Mulungu na zikale moyo dza iye Mulungu arizho.   </div><div class='p'> <span class="verse" id="V7">7&#160;</span><a href="#FN5" class="notemark"><span class="popup">4:7 1 Akor 10:11; 1 Ath'es 5:5-8; 1 Joh 2:18</span></a>Musindikizo wa maut'u gosi u hehi, kwa vizho suthi mukale matso na kidza at'u a kudzunya ili mudime kuvoya.   <span class="verse" id="V8">8&#160;</span><a href="#FN6" class="notemark"><span class="popup">4:8 1:22; Jako 5:20</span></a>Na kit'u cha mana kukira zhosi ni kiki, hendzanani zhomu, kwa kukala mut'u umuhendzaye hatha akakukosera kidza undamusamehe.   <span class="verse" id="V9">9&#160;</span><a href="#FN7" class="notemark"><span class="popup">4:9 Aebu 13:2</span></a>Kalani at'u a kukaribisha ajeni kahi za midzi yenu, hasiho kunung'unika.   </div><div class='p'> <span class="verse" id="V10">10&#160;</span><a href="#FN8" class="notemark"><span class="popup">4:10 Arum 12:6-8</span></a>Kila mumwenga wenu ana kigerwa arichogerwa ni Mulungu, kwa vizho suthi akihumire kigerwa kicho kwa ut'u wa andziye, mut'u akihenda vizho andakala anakitsundzat'o cho kigerwa cha Mulungu.   <span class="verse" id="V11">11&#160;</span><a href="#FN9" class="notemark"><span class="popup">4:11 Arum 12:7; 1 Akor 10:31; 12:8; Jako 3:1</span></a>Yoyosi ahubiriye bai suthi ahubiri maneno ga Mulungu, na ariye na kigerwa cha kuhumikira angine, suthi aahumikire kwa nguvu ambazo Mulungu anamugera, ili kahi za maut'u gosi, Mulungu adime kulikwa kukirira na Jesu Masihi, ariye nguma na wadimi vi kwakwe hatha kare na kare. H'aami!   </div><div class='p'> <span class="verse" id="V12">12&#160;</span><a href="#FN10" class="notemark"><span class="popup">4:12 1:7</span></a>Asena, musangalazwe ni zo thabu za kwakaka zimusirinyazo. Gaga ganadza ili garijeze ro kuluhiro renu. Musigahalire maut'u gaga kukala be ni majeni.   <span class="verse" id="V13">13&#160;</span><a href="#FN11" class="notemark"><span class="popup">4:13 5:1; 2 Akor 4:10; Arum 5:2</span></a>Ela kalani na raha kwa kukala ninwi nanwi munapata muthalo kahi za go mashaka ga Masihi; Vivi vinakala ili mukale na raha zhomu, haho ngumaye indihogunulwa.   <span class="verse" id="V14">14&#160;</span><a href="#FN12" class="notemark"><span class="popup">4:14 2:20; 3:14; Math' 5:10-12; Mar 13:11; Mahe 7:55</span></a>Baha ninwi mukisholerwa kwa ut'u wa dzina ra Masihi, kwa kukala vivi vinanyesa kukala Roho wa nguma, yani Roho wa Mulungu a hamwenga nanwi.   <span class="verse" id="V15">15&#160;</span>Mut'u yoyosi kahi yenu akipata thabu be visikale anapata thabu kwa kukala ni mwalagi, hedu ni mwivi, hedu ni muhendi wa mai, hedu kungirira maut'u ga kwa ani at'u.   <span class="verse" id="V16">16&#160;</span><a href="#FN13" class="notemark"><span class="popup">4:16 2 T'imo 1:8</span></a>Ela mut'u yoyosi akisirima kwa kukala ni Mumasihia, be hatha asizhone kukala ni aebu, ela hat'u ha vizho ni amulazhire muv̱era Mulungu kwa kukala ana dzina ra Masihi.   <span class="verse" id="V17">17&#160;</span><a href="#FN14" class="notemark"><span class="popup">4:17 Jere 25:29; Izik 9:6; 2 Ath'es 1:8</span></a>Kwani wakathi wa Mulungu kuhukumu at'u udzafika, na ni suthi hukumu iandze na o at'u a Mulungu mwenye. Bai kala yo hukumu indaandza na siswi, vidze vindakaladze kwa ao masioukuluhira wo Uv̱oro Udzo kula kwa Mulungu?   <span class="verse" id="V18">18&#160;</span><a href="#FN15" class="notemark"><span class="popup">4:18 Ndhum 11:31</span></a>Here Maoro gaambazho,  </div><div class='q'>“Vikikala ni vikomu ahachi kuokolwa,  </div><div class='q2'>vidze kwa o mario k'amakimulungu  </div><div class='q2'>na mario na dambi vindakaladze?”   </div><div class='m'> <span class="verse" id="V19">19&#160;</span><a href="#FN16" class="notemark"><span class="popup">4:19 Zabu 31:5</span></a>Kwa vizho bai, ao masirimao kwa mahendzo ga Mulungu suthi mamutegemee kamare ye muumbi wao, mana siku zosi iye k'abanda kilaganeche.   </div><ul class='tnav'>
<li><a href='index.htm'>1 P'et'ero</a></li>
<li><a href='1PE03.htm'>&lt;</a></li>
<li><a href='1PE.htm'>4</a></li>
<li><a href='1PE05.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">4:1</a>
<span class="xo">4:1 </span><span class="xt">2:24; 2 Akor 4:10; Agal 5:24</span></p>
<p class="x" id="FN2"><span class="notemark"></span><a class="notebackref" href="#V2">4:2</a>
<span class="xo">4:2 </span><span class="xt">2:21</span></p>
<p class="x" id="FN3"><span class="notemark"></span><a class="notebackref" href="#V3">4:3</a>
<span class="xo">4:3 </span><span class="xt">Agal 5:19-21; Aefe 2:3; Tit 3:3</span></p>
<p class="x" id="FN4"><span class="notemark"></span><a class="notebackref" href="#V5">4:5</a>
<span class="xo">4:5 </span><span class="xt">1:17; 2 T'imo 4:1</span></p>
<p class="x" id="FN5"><span class="notemark"></span><a class="notebackref" href="#V7">4:7</a>
<span class="xo">4:7 </span><span class="xt">1 Akor 10:11; 1 Ath'es 5:5-8; 1 Joh 2:18</span></p>
<p class="x" id="FN6"><span class="notemark"></span><a class="notebackref" href="#V8">4:8</a>
<span class="xo">4:8 </span><span class="xt">1:22; Jako 5:20</span></p>
<p class="x" id="FN7"><span class="notemark"></span><a class="notebackref" href="#V9">4:9</a>
<span class="xo">4:9 </span><span class="xt">Aebu 13:2</span></p>
<p class="x" id="FN8"><span class="notemark"></span><a class="notebackref" href="#V10">4:10</a>
<span class="xo">4:10 </span><span class="xt">Arum 12:6-8</span></p>
<p class="x" id="FN9"><span class="notemark"></span><a class="notebackref" href="#V11">4:11</a>
<span class="xo">4:11 </span><span class="xt">Arum 12:7; 1 Akor 10:31; 12:8; Jako 3:1</span></p>
<p class="x" id="FN10"><span class="notemark"></span><a class="notebackref" href="#V12">4:12</a>
<span class="xo">4:12 </span><span class="xt">1:7</span></p>
<p class="x" id="FN11"><span class="notemark"></span><a class="notebackref" href="#V13">4:13</a>
<span class="xo">4:13 </span><span class="xt">5:1; 2 Akor 4:10; Arum 5:2</span></p>
<p class="x" id="FN12"><span class="notemark"></span><a class="notebackref" href="#V14">4:14</a>
<span class="xo">4:14 </span><span class="xt">2:20; 3:14; Math' 5:10-12; Mar 13:11; Mahe 7:55</span></p>
<p class="x" id="FN13"><span class="notemark"></span><a class="notebackref" href="#V16">4:16</a>
<span class="xo">4:16 </span><span class="xt">2 T'imo 1:8</span></p>
<p class="x" id="FN14"><span class="notemark"></span><a class="notebackref" href="#V17">4:17</a>
<span class="xo">4:17 </span><span class="xt">Jere 25:29; Izik 9:6; 2 Ath'es 1:8</span></p>
<p class="x" id="FN15"><span class="notemark"></span><a class="notebackref" href="#V18">4:18</a>
<span class="xo">4:18 </span><span class="xt">Ndhum 11:31</span></p>
<p class="x" id="FN16"><span class="notemark"></span><a class="notebackref" href="#V19">4:19</a>
<span class="xo">4:19 </span><span class="xt">Zabu 31:5</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Jakobu 2</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Jakobu</a></li>
<li><a href='JAS01.htm'>&lt;</a></li>
<li><a href='JAS.htm'>2</a></li>
<li><a href='JAS03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>Ubaguzi k'aufwaha bule </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">2:1 2:1-9; Kumbu 1:17; 10:17; 16:19; 2 Nyaka 19:7; Ayub 34:19; Zabu 82:2; Ndhum 24:23; Math' 5:45; Mahe 10:34; Arum 2:11; 10:12; Agal 2:6; Aefe 6:9; Akol 3:25; 1 P'et 1:17</span></a>Ndugu zangu, musikale at'u murio munamukuluhira Jesu Masihi ariye ni Bwana wehu wa nguma, na kuno ko muna ubaguzi.   <span class="verse" id="V2">2&#160;</span>Kwa mufano kuhende siku kudze at'u airi kahi za muthunganano wenu. Mumwenga akale ni thajiri, adzavala p'ehe za dhahabu na nguwo za gali jeri-jeri, ye mungine ye akale ni masikini, adzavala matharutharu.   <span class="verse" id="V3">3&#160;</span><a href="#FN2" class="notemark"><span class="popup">2:3 Mwan 15:6</span></a>Vikara muive-ive na yuyahu adziyevalat'o, mumwihe mukamup'e kihi kidzo. Ye masikini ye mumwambe, “We, be si baha ukaima kare haho,” hedu mumwambe, “keresi kare ho ts'i we.”   <span class="verse" id="V4">4&#160;</span>Bai mukihenda vizho mundakala mudzaagazha kare o at'u kwa kuabagua na mundakala mu majaji enye malengo mai.   </div><div class='p'> <span class="verse" id="V5">5&#160;</span><a href="#FN3" class="notemark"><span class="popup">2:5 1:9; Luk 6:20-21; 1 Akor 1:26-28; Ugun 2:9</span></a>Sirikizani bai, ndugu zangu ahendzwi! Mulungu waatsagula aryahu at'u mario manaonewa kukala ni masikini haha dhuniani, makale mathajiri kahi za kukuluhira. Kidza waatsagula ili mangire kahi za uryahu uthawaliwe ariwoulaga kwa aryahu mamuhendzao.   <span class="verse" id="V6">6&#160;</span>Ela nwi vivi, munaadharau masikini. H'aya, samba o mathajiri ndio mamukeresizao mino! Zho mbai, samba o ndio mamusukumao kotini?   <span class="verse" id="V7">7&#160;</span>Ao vizho ndo mario mananena kufuru dzulu za riryahu dzina ra ishima ririro munaihirwa.   </div><div class='p'> <span class="verse" id="V8">8&#160;</span><a href="#FN4" class="notemark"><span class="popup">2:8 Alaw 19:18; Math' 22:39; Arum 13:9</span></a>Bai mukiithuwa ii sheria bomu iriyo kahi za Maoro, iambayo, “Muhendze mwandziyo here udzihendzazho mwenye,” mundakala munahenda kit'u kiricho ni karakara.   <span class="verse" id="V9">9&#160;</span><a href="#FN5" class="notemark"><span class="popup">2:9 2:1</span></a>Ela chamba mundabaguana, h'aya be mumanye munahenda dambi na yo sheria idzamugwira na makosa.   <span class="verse" id="V10">10&#160;</span><a href="#FN6" class="notemark"><span class="popup">2:10 Math' 5:19; Agal 3:10; 5:3</span></a>Mut'u hatha akabanda sheria mwenga yenye, kidza yu karakara na mut'u adziyezibanda zosi.   <span class="verse" id="V11">11&#160;</span><a href="#FN7" class="notemark"><span class="popup">2:11 Kumbo 20:13-14; Kumbu 5:17-18</span></a>Mana iye ariyeamba, “Usizinge,” ndiye ariyeamba, “Usalage.” Vikara kwa mufano ukale k'uzinga, ela ko unalaga at'u, undakala u mut'u uriye unabanda sheria.   <span class="verse" id="V12">12&#160;</span><a href="#FN8" class="notemark"><span class="popup">2:12 1:25</span></a>Chamba munanena hedu munahenda ut'u, vihendeni kuno mukimanya kukala iryahu sheria ilazhayo uhuru ndo indiyomuhukumu.   <span class="verse" id="V13">13&#160;</span><a href="#FN9" class="notemark"><span class="popup">2:13 Math' 5:7; 7:1; 18:32-35</span></a>Kwani yuyahu mut'u asiye mbazi na mut'u, iye naye andahukumiwa hasiho kuonerwa mbazi. Bai mbazi na hukumu, kishindacho mwandziwe ni mbazi.   </div><div class='s'>Kuluhiro ra maneno mahuhu k'arifwaha kit'u </div> <div class='p'> <span class="verse" id="V14">14&#160;</span><a href="#FN10" class="notemark"><span class="popup">2:14 Math' 7:21; 1 Joh 3:17</span></a>Vikara ndugu zangu, mut'u akidziamba anamukuluhira Mulungu, ela k'aahendera at'u mahendo madzo, ro kuluhirore k'arifwaha kit'u. Kwani zho kare vinadima kumwakola zho?   <span class="verse" id="V15">15&#160;</span><a href="#FN11" class="notemark"><span class="popup">2:15 Math' 25:35-36</span></a>Kwa mufano hakale hana ndugu ariye ana wira wa nguwo na hatha chakurya chenye kwakwe ni cha thabu-thabu.   <span class="verse" id="V16">16&#160;</span>Mut'u ye k'andamwaviza bule, hatha athuwe kumuricha vizho ahende kumwamba, “Mut'u uwe be enda na dheri, kavale nguwo za p'eho na urye tha wakuhe.” H'aya vikara zho be vina mana yani?   <span class="verse" id="V17">17&#160;</span><a href="#FN12" class="notemark"><span class="popup">2:17 Agal 5:6, 16, 22-24; 1 Joh 3:18</span></a>Kwa vizho mut'u adziambaye anamukuluhira Mulungu, ela ko k'ana rorosi ridzo ahenderaro mut'u, kuluhirore k'arifwaha kit'u.   <span class="verse" id="V18">18&#160;</span>Ela mungine ye anadima kuamba, “Uwe, una kuluhiro, mino mi nina mahendo madzo.” K'avina ut'u. Nanyesa viryahu udimazho kumukuluhira Mulungu bila mahendo madzo, nami nindakwanyesa viryahu nirizho ninamukuluhira Mulungu kwa mahendo gangu madzo.   <span class="verse" id="V19">19&#160;</span><a href="#FN13" class="notemark"><span class="popup">2:19 Kumbu 6:4; P'ep'o: Math' 8:29; Mar 1:24</span></a>Unaamba kukala unaamini kuna Mulungu mumwenga thu, ni karakara, ela o p'ep'o nao manaviamini vizho, na si kuviamini thu, ao hatha nikuthethema kamare.   </div><div class='p'> <span class="verse" id="V20">20&#160;</span>H'aya, we ndiya, amba unamala kwanyeswa, kukala kumukuluhira Mulungu hasiho vihendo ni karakara na kihuhu. Ngoja nikwanyese.   <span class="verse" id="V21">21&#160;</span><a href="#FN14" class="notemark"><span class="popup">2:21 Mwan 22:9, 12; Arum 4:1-5, 13-16, 19-22; Aebu 11:17</span></a>Mukare wehu Burahemu k'akathalirwe kukala ni muhachi ni Mulungu kala si zho zha kukala wamuhala Isaka, mwanawe na akimulaza dzulu za kijaja amwamboze here sadaka.   <span class="verse" id="V22">22&#160;</span>Bai fukimulola yuyu Burahemu funaona kukala mahendoge na kuluhirore zhosi zhere vi hamwenga. Kwa ut'u wa vizho arizhohenda, kuko kukuluhirakwe kukikamilika.   <span class="verse" id="V23">23&#160;</span><a href="#FN15" class="notemark"><span class="popup">2:23 Mwan 15:6; 2 Nyaka 20:7; Arum 4:3</span></a>Garyahu Maoro gaambago, “Burahemu wamukuluhira Mulungu, na kwa ut'u uwo Mulungu akimuhendya muhachi,” gakithimira. Bai Burahemu akiifwa musena wa Mulungu.   <span class="verse" id="V24">24&#160;</span>Munaona vikara, mut'u athalwa muhachi kwa garyahu ahendago, si kumukuluhira Mulungu thu h'akeye.   </div><div class='p'> <span class="verse" id="V25">25&#160;</span><a href="#FN16" class="notemark"><span class="popup">2:25 Josh 6:17; Math' 1:5; Aebu 11:31</span></a>Mufano mungine ni uryahu wa Rahabu. Rahabu were ni malaya, ela akithalwa kukala ni muhachi kwa kukala waap'a ndazi aryahu apelelezi a Kiyahudi, badaye akiagwiza ngira nyingine yenye.   </div><div class='p'> <span class="verse" id="V26">26&#160;</span><a href="#FN17" class="notemark"><span class="popup">2:26 2:17, 20</span></a>Bai mwiri wa mut'u hasiho roho, ni kukala udzafwa, na vizho pia kuluhiro ra mut'u chamba k'arina mahendo madzo nikukala ridzafwa.   </div><ul class='tnav'>
<li><a href='index.htm'>Jakobu</a></li>
<li><a href='JAS01.htm'>&lt;</a></li>
<li><a href='JAS.htm'>2</a></li>
<li><a href='JAS03.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">2:1</a>
<span class="xo">2:1 </span><span class="xt">2:1-9; Kumbu 1:17; 10:17; 16:19; 2 Nyaka 19:7; Ayub 34:19; Zabu 82:2; Ndhum 24:23; Math' 5:45; Mahe 10:34; Arum 2:11; 10:12; Agal 2:6; Aefe 6:9; Akol 3:25; 1 P'et 1:17</span></p>
<p class="x" id="FN2"><span class="notemark"></span><a class="notebackref" href="#V3">2:3</a>
<span class="xo">2:3 </span><span class="xt">Mwan 15:6</span></p>
<p class="x" id="FN3"><span class="notemark"></span><a class="notebackref" href="#V5">2:5</a>
<span class="xo">2:5 </span><span class="xt">1:9; Luk 6:20-21; 1 Akor 1:26-28; Ugun 2:9</span></p>
<p class="x" id="FN4"><span class="notemark"></span><a class="notebackref" href="#V8">2:8</a>
<span class="xo">2:8 </span><span class="xt">Alaw 19:18; Math' 22:39; Arum 13:9</span></p>
<p class="x" id="FN5"><span class="notemark"></span><a class="notebackref" href="#V9">2:9</a>
<span class="xo">2:9 </span><span class="xt">2:1</span></p>
<p class="x" id="FN6"><span class="notemark"></span><a class="notebackref" href="#V10">2:10</a>
<span class="xo">2:10 </span><span class="xt">Math' 5:19; Agal 3:10; 5:3</span></p>
<p class="x" id="FN7"><span class="notemark"></span><a class="notebackref" href="#V11">2:11</a>
<span class="xo">2:11 </span><span class="xt">Kumbo 20:13-14; Kumbu 5:17-18</span></p>
<p class="x" id="FN8"><span class="notemark"></span><a class="notebackref" href="#V12">2:12</a>
<span class="xo">2:12 </span><span class="xt">1:25</span></p>
<p class="x" id="FN9"><span class="notemark"></span><a class="notebackref" href="#V13">2:13</a>
<span class="xo">2:13 </span><span class="xt">Math' 5:7; 7:1; 18:32-35</span></p>
<p class="x" id="FN10"><span class="notemark"></span><a class="notebackref" href="#V14">2:14</a>
<span class="xo">2:14 </span><span class="xt">Math' 7:21; 1 Joh 3:17</span></p>
<p class="x" id="FN11"><span class="notemark"></span><a class="notebackref" href="#V15">2:15</a>
<span class="xo">2:15 </span><span class="xt">Math' 25:35-36</span></p>
<p class="x" id="FN12"><span class="notemark"></span><a class="notebackref" href="#V17">2:17</a>
<span class="xo">2:17 </span><span class="xt">Agal 5:6, 16, 22-24; 1 Joh 3:18</span></p>
<p class="f" id="FN13"><span class="notemark"></span><a class="notebackref" href="#V19">2:19</a>
<span class="fr">2:19 </span><span class="ft">Kumbu 6:4; P'ep'o: Math' 8:29; Mar 1:24</span></p>
<p class="x" id="FN14"><span class="notemark"></span><a class="notebackref" href="#V21">2:21</a>
<span class="xo">2:21 </span><span class="xt">Mwan 22:9, 12; Arum 4:1-5, 13-16, 19-22; Aebu 11:17</span></p>
<p class="x" id="FN15"><span class="notemark"></span><a class="notebackref" href="#V23">2:23</a>
<span class="xo">2:23 </span><span class="xt">Mwan 15:6; 2 Nyaka 20:7; Arum 4:3</span></p>
<p class="x" id="FN16"><span class="notemark"></span><a class="notebackref" href="#V25">2:25</a>
<span class="xo">2:25 </span><span class="xt">Josh 6:17; Math' 1:5; Aebu 11:31</span></p>
<p class="x" id="FN17"><span class="notemark"></span><a class="notebackref" href="#V26">2:26</a>
<span class="xo">2:26 </span><span class="xt">2:17, 20</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

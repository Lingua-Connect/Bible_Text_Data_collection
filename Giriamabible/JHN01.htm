<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Johana 1</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Johana</a></li>
<li><a href='LUK24.htm'>&lt;</a></li>
<li><a href='JHN.htm'>1</a></li>
<li><a href='JHN02.htm'>&gt;</a></li>
</ul>
<div class="main">
 <div class='mt2'>Uv̱oro Udzo here arizhouora  </div><div class='mt'>JOHANA  </div><div class='is'>Uthongodhyeri  </div><div class='ip'>Uv̱oro uu Udzo wa Jesu wandhikwa ni muhumwi wa Jesu ariyeifwa Johana. Johana were ni mumwenga wa aryahu anafundzi mariokala hehi-hehi na Jesu. Kahi za chuwo kiki dzina ahendzaro kuhumira sana ni “Mwanafundzi ariyehendzwa ni Jesu.”  </div><div class='ip'>Johana kahi za chuwo kiki anafwambira Jesu were ni h'ani. Muryango wa kwandza una jibu ra swali riro. Johana anaamba Jesu were ni Neno na kidza were ni Mulungu. Vit'u zhosi zhaumbwa ni iye na ni zhakwe iye (1:3). Kidza Jesu ndiye Mwana Ng'ondzi wa Mulungu ausaye dambi ya urumwengu (1:29). Jesu yuyu ndiye iye ariye manabii mandhika maut'u manji dzuluze (1:45). Kwa kundhika uv̱oro uu Johana anafwanyesa viryahu Jesu arizhokala akinena na kuhenda haha dhuniani. Kahi chuwo kiki Johana anafwanyesa miujiza mifungahe inyesayo kukala ni jeri Jesu ni Mwana wa Mulungu (2:1–12:50).  </div><div class='ip'>Lengo ra Johana kwandhika chuwo kiki ni kwamba fukuluhire kukala Jesu ndiye Masihi na kidza ni Mwana wa Mulungu na fukikuluhira fupate uzima wa kare na kare (20:31). Johana anafwanyesa lwazu kukala ngira ya kupatira uzima i kahi za 3:16, “Kwa mana Mulungu wauhendza urumwengu zhomu hatha akimulazha Mwanawe wa h'akeye ili kila amukuluhiraye asingamike, ela akale na uzima wa kare na kare.”  </div><div class='iot'>Maut'u garigo mumu  </div><div class='io'>Jesu ni Neno na kidza ni Mulungu 1:1-18  </div><div class='io'>Johana Mubat'izaji na mafundishoge 1:19-34  </div><div class='io'>Jesu anatsagula anafundzie 1:35-51  </div><div class='io'>Miujiza mifungahe ya Jesu 2:1–12:50  </div><div class='io'>Wiki ya mwisho ya Jesu: Kuhukumiwakwe na kufwakwe 13:1–19:42  </div><div class='io'>Kufufuka kwa Jesu 20:1-10  </div><div class='io'>Jesu anaambolera anafundzie 20:11–21:25   
</div><div class='chapterlabel' id="V0"> 1</div><div class='s'>Jesu nde Neno </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">1:1-2 Mwan 1:1–2:4; Joh 17:5; Afil 2:6; 1 Joh 1:1-2; Ugun 19:13-16</span></a>Haho chaho kwakala neno, na iye Neno wakala kwa Mulungu, na ye Neno wakala ni Mulungu.   <span class="verse" id="V2">2&#160;</span>Hangu ho chaho ye Neno were a kwa Mulungu.   <span class="verse" id="V3">3&#160;</span><a href="#FN2" class="notemark"><span class="popup">1:3-4 1:9-10; 5:26; 1 Akor 8:6; Akol 1:16-17; Aebu 1:2; Ugun 3:14</span></a>Vit'u zhosi zhaumbwa kwa kukirira kwakwe. Na k'ahana kit'u hatha kimwenga kirichoumbwa hasiho kukirira kwakwe.   <span class="verse" id="V4">4&#160;</span>Iye Neno were nde chaho cha uzima, na uzima uu wareha mulangaza kwa anadamu.   <span class="verse" id="V5">5&#160;</span><a href="#FN3" class="notemark"><span class="popup">1:5 Mwan 1:3-4</span></a>Mulangaza uu, unang'ala kizani na kiza k'akiwadimire.   </div><div class='p'> <span class="verse" id="V6">6&#160;</span><a href="#FN4" class="notemark"><span class="popup">1:6 Math' 3:1</span></a>Bai kwereko mut'u mumwenga ariyehumwa ni Mulungu, dzinare ni Johana.   <span class="verse" id="V7">7&#160;</span>Mut'u yuyu wakudza kwamba aambirize at'u dzulu za wo mulangaza, kwamba kukirira kwa iye Johana at'u osi madime kukuluhira.   <span class="verse" id="V8">8&#160;</span><a href="#FN5" class="notemark"><span class="popup">1:8 1:20</span></a>Iye mwenye were siye mulangaza bule, ela wakudzaambiriza at'u dzulu za uwo mulangaza.   <span class="verse" id="V9">9&#160;</span><a href="#FN6" class="notemark"><span class="popup">1:9-10 8:12; 17:25; 1 Joh 2:8</span></a>Na uwo mulangaza wa jeri ung'alirawo kila mut'u, were unadza urumwenguni.   <span class="verse" id="V10">10&#160;</span>Iye were a urumwenguni, na uwo urumwengu waumbwa kukirira na iye, ela kidza o at'u a urumwengu k'amamumanyire bule.   <span class="verse" id="V11">11&#160;</span>Mut'u iye wakudza kwa a kwakwe enye, ela o mario akwe k'amamuhokerere.   <span class="verse" id="V12">12&#160;</span><a href="#FN7" class="notemark"><span class="popup">1:12 1 Joh 3:1; Agal 3:26; 4:5</span></a>Ela mwero wa osi aryahu mariomuhokera na kumukuluhira waap'a wadimi wa kukala ana a Mulungu.   <span class="verse" id="V13">13&#160;</span><a href="#FN8" class="notemark"><span class="popup">1:13 3:3, 5-6; 1 P'et 1:23; 1 Joh 3:9</span></a>Ana aa k'amazhalirwe kwa ngira ya kibinadamu, hedu kwa mahendzo ga mut'u, ela mazhalwa ni Mulungu.   <span class="verse" id="V14">14&#160;</span><a href="#FN9" class="notemark"><span class="popup">1:14 Agal 4:4; Afil 2:7; 1 T'imo 3:16; Aebu 2:14; 1 Joh 4:2; Hukiona ngumaye: Math' 17:2, Joh 2:11; 1 Joh 1:1-3</span></a>K'uzhona zho, Neno akikala mut'u na akitoa hamwenga naswi. Bai hukiona ngumaye. Nguma ii were ni yakwe kwa kukala were nde Mwana wa h'akeye kula kwa babaye, naye were adzere nema na ujeri.   </div><div class='p'> <span class="verse" id="V15">15&#160;</span><a href="#FN10" class="notemark"><span class="popup">1:15 1:24-27, 30; 5:31-34, 36</span></a>Kwa vizho Johana wamboza ushahidhi dzuluze, akiluta mumiro akiamba, “Yuyu nde yuyahu niriyekala ninamwamba nirihoamba kukala, ‘Iye adzaye nyuma zangu be ni mubomu kuriko mimi, kwa kukala wakalako hatha kabila mimi sidzakalako.’ ”   </div><div class='p'> <span class="verse" id="V16">16&#160;</span>Bai siswi hosi fwahokera nema ya kukup'ulirwa kula kwa uthimiri wa kwakwe.   <span class="verse" id="V17">17&#160;</span><a href="#FN11" class="notemark"><span class="popup">1:17 7:19; Kumbo 31:18</span></a>Kwani Sheria yalazhwa kukirira kwa Musa, ela nema na ujeri zhakudza kukirira kwa Jesu Masihi.   <span class="verse" id="V18">18&#160;</span><a href="#FN12" class="notemark"><span class="popup">1:18 6:46; 14:8-9; Kumbo 33:20; Math' 11:27; 1 T'imo 6:16; 1 Joh 4:12</span></a>K'ahana mut'u ariyemona Mulungu, ela ye Mulungu Mwana, ariye ni Mwana wa h'akeye ariye lagani hakwe nde ariyehumanyisa iye Mulungu.   </div><div class='s'>Johana anaathayarisha at'u </div> <div class='r'>Math'ayo 3:1-12; Mariko 1:1-8; Luka 3:1-18  </div><div class='p'> <span class="verse" id="V19">19&#160;</span><a href="#FN13" class="notemark"><span class="popup">1:19-27 5:33</span></a>Bai vivi ndizho Johana arizhoamba wakathi Ayahudi marihoahuma alombi na Alawi kula Jerusalemu kwamba makamuze maambe, “U h'ani we?”   <span class="verse" id="V20">20&#160;</span><a href="#FN14" class="notemark"><span class="popup">1:20 3:28</span></a>Marihofika kuko, Johana k'akahalire kuadzigidzya, ela waambira lwazu-lwazu akiamba, “Mimi si iye Masihi bule.”   <span class="verse" id="V21">21&#160;</span><a href="#FN15" class="notemark"><span class="popup">1:21 Math' 2:14; Joh 6:14</span></a>Marihosikira vizho makimuza kaheri makiamba, “Vikara u h'ani? U Elija?” Johana akidzigidzya akiamba, “Mimi si Elija bule.” Makimuza kaheri makiamba, “We u iye nabii?” Johana akiadzigidzya akiamba, “Hatha bule.”   </div><div class='p'> <span class="verse" id="V22">22&#160;</span>Mwisho kamare makimuza makiamba, “Vikara u h'ani? Hup'e jibu hukaambire aryahu at'u madziohuhuma. Vidze unaambadze dzuluzo?”   </div><div class='p'> <span class="verse" id="V23">23&#160;</span><a href="#FN16" class="notemark"><span class="popup">1:23 Isa 40:3</span></a>Johana akidzigidzya akiamba, “Here nabii Isaya arizhonena,  </div><div class='q'>Mimi ni mut'u alutaye mumiro ko nyika na kuamba,  </div><div class='q2'>‘Mutengezereni Bwana ngira ya kugoloka.’ ”   </div><div class='p'> <span class="verse" id="V24">24&#160;</span>O at'u mariokwenda kwa Johana, were madzahumwa ni Mafarisayo.   <span class="verse" id="V25">25&#160;</span><a href="#FN17" class="notemark"><span class="popup">1:25-26 1:33; Math' 21:25</span></a>Bai makimuza Johana makiamba, “Kala k'u Masihi na k'u Elija, hedu ye nabii humutharizaye, mbona unabat'iza at'u?”   </div><div class='p'> <span class="verse" id="V26">26&#160;</span>Johana akiadzigidzya akiamba, “Mimi ninabat'iza at'u kwa madzi, ela kahikahi zenu haimire mut'u musiyemumanya.   <span class="verse" id="V27">27&#160;</span><a href="#FN18" class="notemark"><span class="popup">1:27 1:15; Mahe 13:25</span></a>Na iye bai ndiye adzaye nyuma yangu ambaye mimi siv̱irya hatha kumuvula virahuzhe.”   <span class="verse" id="V28">28&#160;</span><a href="#FN19" class="notemark"><span class="popup">1:28 10:40; Math' 3:13</span></a>Maut'u gaga gahendeka kuko Beth'ania, nyangamo ya hiri ya muho wa Jorodani arikokala Johana anabat'iza at'u.   </div><div class='s'>Jesu ndiye Mwana Ng'ondzi wa Mulungu </div> <div class='p'> <span class="verse" id="V29">29&#160;</span><a href="#FN20" class="notemark"><span class="popup">1:29 1:36; Isa 53:6-7; 1 P'et 1:19; 1 Joh 2:2; Ugun 5:6</span></a>Siku ya hiriye Johana akimona Jesu anadza na arihomona akiamba, “Lolani thiyu ye Mwana Ng'ondzi wa Mulungu ausaye dambi ya urumwengu.   <span class="verse" id="V30">30&#160;</span><a href="#FN21" class="notemark"><span class="popup">1:30 1:15</span></a>Yuyu ndiye niriyekala ninaamba haho nirihonena nikiamba, ‘Iye mut'u adzaye nyuma zangu, ni mubomu kuriko mimi, mana wakalako hatha kabila mimi sidzakalako.’   <span class="verse" id="V31">31&#160;</span>Mut'u mimi sidimire kumanya kala andakala h'ani, ela nakudza nibat'ize at'u na madzi kwamba adime kuonyeswa kwa Aiziraeli.”   </div><div class='p'> <span class="verse" id="V32">32&#160;</span><a href="#FN22" class="notemark"><span class="popup">1:32 Math' 3:16</span></a>Gonya Johana achamboza ushahidhi akiamba, “Naona ye Roho akitserera kula mulunguni dza here giya na akimuthulama.   <span class="verse" id="V33">33&#160;</span>Sikamumanyire, ela ye ariyenihuma nibat'ize at'u na madzi wanambira vivi, ‘Ye mut'u ambaye undaona Roho anatserera na kumuthulama, be ndiye iye andebat'iza at'u kwa Roho Mweri.’   <span class="verse" id="V34">34&#160;</span><a href="#FN23" class="notemark"><span class="popup">1:34 Mwana wa Mulungu: 1:49; 5:18-23; 10:36; 11:27; 20:31; Math' 3:17; 27:54; Mahe 9:20</span></a>Nami nidzazhona na ninamboza ushahidhi kwamba yuyu nde Mwana wa Mulungu.”   </div><div class='s'>Anafundzi a Jesu a kwandza-kwandza </div> <div class='r'>Math'ayo 4:18-22; Mariko 1:16; Luka 5:2-11  </div><div class='p'> <span class="verse" id="V35">35&#160;</span>Bai siku ya hiriye kaheri, Johana were aimire haho na anafundzie airi,   <span class="verse" id="V36">36&#160;</span><a href="#FN24" class="notemark"><span class="popup">1:36 1:29</span></a>bai arihomona Jesu anatsembera akiamba, “Lolani thiye ye Mwana Ng'ondzi wa Mulungu.”   <span class="verse" id="V37">37&#160;</span>O anafundzi airi makimusikira Johana ananena vivi, makimuricha na makimuthuwa Jesu.   </div><div class='p'> <span class="verse" id="V38">38&#160;</span>Jesu akigaluka na akiaona o anafundzi airi manamuthuwa, akiauza akiamba, “Munamalani nwi?” Makidzigidzya makiamba, “Ukalahi kwani Rabi?” (Rabi manaye ni mwalimu.)   <span class="verse" id="V39">39&#160;</span>Jesu akiamba, “Ndzoni muhaone hedu.” Kwa vizho machenda naye na makiona ho akalaho na makikala hamwenga naye siku iyo. Ganakala gaga were ni murongo wa saa kumi za dziloni.   </div><div class='p'> <span class="verse" id="V40">40&#160;</span><a href="#FN25" class="notemark"><span class="popup">1:40-42 Math' 4:18-20</span></a>Mumwenga wa aryahu airi mariomusikira Johana ananena na machenda na Jesu, were ni Anderea, nduguye Simoni P'et'ero.   <span class="verse" id="V41">41&#160;</span><a href="#FN26" class="notemark"><span class="popup">1:41 4:25</span></a>Kit'u cha kwandza arichohenda Anderea wakwendamona nduguye Simoni na akimwambira vivi, “Hudzamona ye Masihi bewe.” (Mana ya Masihi ni mut'u ariyetsagulwa ni Mulungu.)   </div><div class='p'> <span class="verse" id="V42">42&#160;</span><a href="#FN27" class="notemark"><span class="popup">1:42 Math' 10:2; 16:18</span></a>Gonya Anderea akimuhirika Simoni kwa Jesu. Bai Jesu akimulola na akiamba, “Uwe u Simoni mwana wa Johana, ela dzinaro rindakala K'efa.” (K'efa manaye ni P'et'ero yani iwe.)   </div><div class='p'> <span class="verse" id="V43">43&#160;</span>Siku ya hiriye akiona baha ende Galilaya. Bai akimona Filipu, na Jesu akimwamba Filipu, “Nithuwa hedu.”   <span class="verse" id="V44">44&#160;</span>Filipu wakala ni mut'u wa Beth'isaida, kut'u arikotoa Anderea na P'et'ero.   </div><div class='p'> <span class="verse" id="V45">45&#160;</span><a href="#FN28" class="notemark"><span class="popup">1:45 Kumbu 18:15; Isa 9:5; 42:1-4; Izik 34:23; Mik 5:2-4</span></a>Ndo Filipu akiuka kwenda kwa Nath'anieli na achendamwamba, “Nath'anieli hudzamona iye ambaye Musa waora maut'u dzuluze kahi za cho chuwo cha Sheria, na kidza ambaye manabii maora dzuluze. Dzinare ni Jesu wa Nazareth'i, mwana wa Josefu.”   </div><div class='p'> <span class="verse" id="V46">46&#160;</span>Nath'anieli arihosikira vizho akiuza akiamba, “Vino kuna kit'u kidzo kidimacho kwambola kula Nazareth'i jeri?” Filipu akimwamba, “Ndzo ulole.”   </div><div class='p'> <span class="verse" id="V47">47&#160;</span>Jesu arihomona Nath'anieli anamudzirira akiamba, “Lolani, thiyu Muiziraeli jeri-jeri ambaye k'ana ulongo wowosi ndanimwe.”   </div><div class='p'> <span class="verse" id="V48">48&#160;</span>Nath'anieli akimuza akiamba, “Udzanimanyadze?” Jesu akidzigidzya akiamba, “Nidzakona haryahu udzihokala u ts'ini za uryahu mutini. Na hatha Filipu were k'adzakwiha.”   </div><div class='p'> <span class="verse" id="V49">49&#160;</span><a href="#FN29" class="notemark"><span class="popup">1:49 1:34; 12:13; Math' 27:42</span></a>Nath'anieli akimudzigidzya akiamba, “Rabi, uwe u Mwana wa Mulungu, u muthawali wa Iziraeli.”   </div><div class='p'> <span class="verse" id="V50">50&#160;</span>Jesu akiamba, “Unakuluhira kwa kukala nidzakwambira dzakona udzihokala u ts'ini za mutini? Be undaona maut'u mabomu kukira gaga.”   <span class="verse" id="V51">51&#160;</span>Jesu akienderera kunena akiamba, “Ninamwambira ujeri, mundaona mulunguni ku lwazu na malaika a Mulungu manambuka na kutharamuka kwa Mwana wa Mudamu.”   </div><ul class='tnav'>
<li><a href='index.htm'>Johana</a></li>
<li><a href='LUK24.htm'>&lt;</a></li>
<li><a href='JHN.htm'>1</a></li>
<li><a href='JHN02.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">1:1</a>
<span class="xo">1:1-2 </span><span class="xt">Mwan 1:1–2:4; Joh 17:5; Afil 2:6; 1 Joh 1:1-2; Ugun 19:13-16</span></p>
<p class="x" id="FN2"><span class="notemark"></span><a class="notebackref" href="#V3">1:3</a>
<span class="xo">1:3-4 </span><span class="xt">1:9-10; 5:26; 1 Akor 8:6; Akol 1:16-17; Aebu 1:2; Ugun 3:14</span></p>
<p class="x" id="FN3"><span class="notemark"></span><a class="notebackref" href="#V5">1:5</a>
<span class="xo">1:5 </span><span class="xt">Mwan 1:3-4</span></p>
<p class="x" id="FN4"><span class="notemark"></span><a class="notebackref" href="#V6">1:6</a>
<span class="xo">1:6 </span><span class="xt">Math' 3:1</span></p>
<p class="x" id="FN5"><span class="notemark"></span><a class="notebackref" href="#V8">1:8</a>
<span class="xo">1:8 </span><span class="xt">1:20</span></p>
<p class="x" id="FN6"><span class="notemark"></span><a class="notebackref" href="#V9">1:9</a>
<span class="xo">1:9-10 </span><span class="xt">8:12; 17:25; 1 Joh 2:8</span></p>
<p class="x" id="FN7"><span class="notemark"></span><a class="notebackref" href="#V12">1:12</a>
<span class="xo">1:12 </span><span class="xt">1 Joh 3:1; Agal 3:26; 4:5</span></p>
<p class="x" id="FN8"><span class="notemark"></span><a class="notebackref" href="#V13">1:13</a>
<span class="xo">1:13 </span><span class="xt">3:3, 5-6; 1 P'et 1:23; 1 Joh 3:9</span></p>
<p class="f" id="FN9"><span class="notemark"></span><a class="notebackref" href="#V14">1:14</a>
<span class="fr">1:14 </span><span class="ft">Agal 4:4; Afil 2:7; 1 T'imo 3:16; Aebu 2:14; 1 Joh 4:2; Hukiona ngumaye: Math' 17:2, Joh 2:11; 1 Joh 1:1-3</span></p>
<p class="x" id="FN10"><span class="notemark"></span><a class="notebackref" href="#V15">1:15</a>
<span class="xo">1:15 </span><span class="xt">1:24-27, 30; 5:31-34, 36</span></p>
<p class="x" id="FN11"><span class="notemark"></span><a class="notebackref" href="#V17">1:17</a>
<span class="xo">1:17 </span><span class="xt">7:19; Kumbo 31:18</span></p>
<p class="x" id="FN12"><span class="notemark"></span><a class="notebackref" href="#V18">1:18</a>
<span class="xo">1:18 </span><span class="xt">6:46; 14:8-9; Kumbo 33:20; Math' 11:27; 1 T'imo 6:16; 1 Joh 4:12</span></p>
<p class="x" id="FN13"><span class="notemark"></span><a class="notebackref" href="#V19">1:19</a>
<span class="xo">1:19-27 </span><span class="xt">5:33</span></p>
<p class="x" id="FN14"><span class="notemark"></span><a class="notebackref" href="#V20">1:20</a>
<span class="xo">1:20 </span><span class="xt">3:28</span></p>
<p class="x" id="FN15"><span class="notemark"></span><a class="notebackref" href="#V21">1:21</a>
<span class="xo">1:21 </span><span class="xt">Math' 2:14; Joh 6:14</span></p>
<p class="x" id="FN16"><span class="notemark"></span><a class="notebackref" href="#V23">1:23</a>
<span class="xo">1:23 </span><span class="xt">Isa 40:3</span></p>
<p class="x" id="FN17"><span class="notemark"></span><a class="notebackref" href="#V25">1:25</a>
<span class="xo">1:25-26 </span><span class="xt">1:33; Math' 21:25</span></p>
<p class="x" id="FN18"><span class="notemark"></span><a class="notebackref" href="#V27">1:27</a>
<span class="xo">1:27 </span><span class="xt">1:15; Mahe 13:25</span></p>
<p class="x" id="FN19"><span class="notemark"></span><a class="notebackref" href="#V28">1:28</a>
<span class="xo">1:28 </span><span class="xt">10:40; Math' 3:13</span></p>
<p class="x" id="FN20"><span class="notemark"></span><a class="notebackref" href="#V29">1:29</a>
<span class="xo">1:29 </span><span class="xt">1:36; Isa 53:6-7; 1 P'et 1:19; 1 Joh 2:2; Ugun 5:6</span></p>
<p class="x" id="FN21"><span class="notemark"></span><a class="notebackref" href="#V30">1:30</a>
<span class="xo">1:30 </span><span class="xt">1:15</span></p>
<p class="x" id="FN22"><span class="notemark"></span><a class="notebackref" href="#V32">1:32</a>
<span class="xo">1:32 </span><span class="xt">Math' 3:16</span></p>
<p class="f" id="FN23"><span class="notemark"></span><a class="notebackref" href="#V34">1:34</a>
<span class="fr">1:34 </span><span class="ft">Mwana wa Mulungu: 1:49; 5:18-23; 10:36; 11:27; 20:31; Math' 3:17; 27:54; Mahe 9:20</span></p>
<p class="x" id="FN24"><span class="notemark"></span><a class="notebackref" href="#V36">1:36</a>
<span class="xo">1:36 </span><span class="xt">1:29</span></p>
<p class="x" id="FN25"><span class="notemark"></span><a class="notebackref" href="#V40">1:40</a>
<span class="xo">1:40-42 </span><span class="xt">Math' 4:18-20</span></p>
<p class="x" id="FN26"><span class="notemark"></span><a class="notebackref" href="#V41">1:41</a>
<span class="xo">1:41 </span><span class="xt">4:25</span></p>
<p class="x" id="FN27"><span class="notemark"></span><a class="notebackref" href="#V42">1:42</a>
<span class="xo">1:42 </span><span class="xt">Math' 10:2; 16:18</span></p>
<p class="x" id="FN28"><span class="notemark"></span><a class="notebackref" href="#V45">1:45</a>
<span class="xo">1:45 </span><span class="xt">Kumbu 18:15; Isa 9:5; 42:1-4; Izik 34:23; Mik 5:2-4</span></p>
<p class="x" id="FN29"><span class="notemark"></span><a class="notebackref" href="#V49">1:49</a>
<span class="xo">1:49 </span><span class="xt">1:34; 12:13; Math' 27:42</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

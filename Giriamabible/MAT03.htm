<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Math'ayo 3</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Math'ayo</a></li>
<li><a href='MAT02.htm'>&lt;</a></li>
<li><a href='MAT.htm'>3</a></li>
<li><a href='MAT04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>Johana Mubat'izaji anahubiri na kubat'iza at'u </div> <div class='r'>Mariko 1:1-8; Luka 3:1-20; Johana 1:19-28  </div><div class='p'> <span class="verse" id="V1">1&#160;</span>Bai bada ya miaka ya kuthala, kwambola mwanamulume ariyekala anaifwa Johana Mubat'izaji. Johana wahubiri ko nyika ya Judea na kuamba,   <span class="verse" id="V2">2&#160;</span><a href="#FN1" class="notemark"><span class="popup">3:2 4:17; Luk 3:3</span></a>“Thubuni, kwani uthawali wa mulunguni udzafika hehi.”   <span class="verse" id="V3">3&#160;</span><a href="#FN2" class="notemark"><span class="popup">3:3 Isa 40:3</span></a>Yuyu Johana ndiye ariyeambwa ni nabii Isaya haryahu arihonena akiamba,  </div><div class='q'>“Mut'u analuta mumirowe ko nyika na kuamba,  </div><div class='q'>‘Mutengezereni ngira Bwana,  </div><div class='q2'>Mutengezereni ngira ya kugoloka.’ ”   </div><div class='m'> <span class="verse" id="V4">4&#160;</span><a href="#FN3" class="notemark"><span class="popup">3:4 2 Athaw 1:8</span></a>Valo ra Johana were ni ra nyoga za ngamira. Na wakala akidzifunga ukanda wa k'ingo chununi mwakwe. Chakuryache were ni kw'eth'eth'e na uchi wa nyuchi.   <span class="verse" id="V5">5&#160;</span>K'uzhona zho, at'u osi a Jerusalemu na a midzi mingine yosi ya Judea, na at'u osi mariokala makitoa kahi za midzi iriyo k'anda-k'anda za muho wa Jorodani marihovisikira, bagabaga makimuthuwa.   <span class="verse" id="V6">6&#160;</span>Nao maziungama dambi zao, na Johana akiabat'iza kahi za wo muho wa Jorodani.   <span class="verse" id="V7">7&#160;</span><a href="#FN4" class="notemark"><span class="popup">3:7 Kizhazi cha nyoka: 12:34; 23:33; K'oro: 24:15-25, 37-39</span></a>Ela arihokala anaenderera kubat'iza, kukidza Mafarisayo na Masadukayo anji, nao makikala madzirebat'izwa. Bai Johana arihoaona, akiadumulira akiamba, “H'enwi kizhazi cha nyoka nwi! Ni h'ani ariyemwambira kukala muzichimbire zo k'oro za Mulungu zidzazo?   <span class="verse" id="V8">8&#160;</span>H'aya mahendo genu naganyese kukala mudzathubu dambi jeri.   <span class="verse" id="V9">9&#160;</span><a href="#FN5" class="notemark"><span class="popup">3:9 Luk 1:54-55; Joh 8:39; Arum 2:28-29; 4:12</span></a>Na musidzikenge bule mukaamba mu ana a Burahemu. Kwani namwambira kamare kukala, Mulungu anadima kumuumbira ana Burahemu hatha kula kwa gaga mawe!   <span class="verse" id="V10">10&#160;</span><a href="#FN6" class="notemark"><span class="popup">3:10 7:19</span></a>Na vivi be tsoka ri ho kolo kare, na kila muhi usiwozhala matunda madzo, undathemwa utsufwe mohoni.   <span class="verse" id="V11">11&#160;</span><a href="#FN7" class="notemark"><span class="popup">3:11 Luk 3:16</span></a>Mino ninamubat'iza kwa madzi kamwe, kunyesa kukala mudzathubu dambi zenu, ela ye andiyekudza nyuma zangu ni mubomu kukira mimi. Kwandza mosi sifika hatha mut'u wa kumuvula virahuzhe. Iye andamubat'iza kwa Roho Mweri na kwa moho.   <span class="verse" id="V12">12&#160;</span><a href="#FN8" class="notemark"><span class="popup">3:12 Jere 13:24; Math' 13:30</span></a>Na adzagwirira lungo anahehet'a ngano. Akigonya kuhehet'a andahala yo ngano ayangize lutsagani, gonya ahale wo wiswa autsuhe kahi za moho usiwozima.”   </div><div class='s'>Kubat'izwa kwa Jesu </div> <div class='r'>Mariko 1:9-11; Luka 3:21-22  </div><div class='p'> <span class="verse" id="V13">13&#160;</span>Bai makathi garyahu Johana arihokala anabat'iza at'u, Jesu wambola jimbo ra Galilaya achenda Jorodani ili naye akabat'izwe ni Johana.   <span class="verse" id="V14">14&#160;</span>Vikara Johana arihoona kukala Jesu naye anamala kubat'izwa akimwamba, “Mino namala nibat'izwe ni uwe, we unadza kwangu?” Kwa vizho akikala anamala kukahala kumubat'iza.   <span class="verse" id="V15">15&#160;</span><a href="#FN9" class="notemark"><span class="popup">3:15 5:17; 28:19</span></a>Ela Jesu akimudzigidzya akimwamba, “Vihende kwa rero, kwani vizho ndo hundakala hunathimiza hachi yosi.” Johana arihosikira viryahu akikubali kumubat'iza Jesu.   <span class="verse" id="V16">16&#160;</span><a href="#FN10" class="notemark"><span class="popup">3:16 Mulunguni kukigunuka: Isa 63:19; Izik 1:1-3; Joh 1:51; Mahe 7:56</span></a>Bai, Jesu arihokala adzagonya kubat'izwa wambola mo madzini. Bai arihombola thu, lola ko mulunguni kukigunuka, na akiona Roho wa Mulungu anatharamuka here giya hatha akidzamuthulama.   <span class="verse" id="V17">17&#160;</span><a href="#FN11" class="notemark"><span class="popup">3:17 Isa 42:1; Zabu 2:7; Math' 12:18; 17:5</span></a>Na lola haho henye mumiro uchambola kula ko mulunguni ukiamba, “Yuyu ni Mwanangu muhendzwi, anifwahizaye.”   </div><ul class='tnav'>
<li><a href='index.htm'>Math'ayo</a></li>
<li><a href='MAT02.htm'>&lt;</a></li>
<li><a href='MAT.htm'>3</a></li>
<li><a href='MAT04.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V2">3:2</a>
<span class="xo">3:2 </span><span class="xt">4:17; Luk 3:3</span></p>
<p class="x" id="FN2"><span class="notemark"></span><a class="notebackref" href="#V3">3:3</a>
<span class="xo">3:3 </span><span class="xt">Isa 40:3</span></p>
<p class="x" id="FN3"><span class="notemark"></span><a class="notebackref" href="#V4">3:4</a>
<span class="xo">3:4 </span><span class="xt">2 Athaw 1:8</span></p>
<p class="f" id="FN4"><span class="notemark"></span><a class="notebackref" href="#V7">3:7</a>
<span class="fr">3:7 </span><span class="ft">Kizhazi cha nyoka: 12:34; 23:33; K'oro: 24:15-25, 37-39</span></p>
<p class="x" id="FN5"><span class="notemark"></span><a class="notebackref" href="#V9">3:9</a>
<span class="xo">3:9 </span><span class="xt">Luk 1:54-55; Joh 8:39; Arum 2:28-29; 4:12</span></p>
<p class="x" id="FN6"><span class="notemark"></span><a class="notebackref" href="#V10">3:10</a>
<span class="xo">3:10 </span><span class="xt">7:19</span></p>
<p class="x" id="FN7"><span class="notemark"></span><a class="notebackref" href="#V11">3:11</a>
<span class="xo">3:11 </span><span class="xt">Luk 3:16</span></p>
<p class="x" id="FN8"><span class="notemark"></span><a class="notebackref" href="#V12">3:12</a>
<span class="xo">3:12 </span><span class="xt">Jere 13:24; Math' 13:30</span></p>
<p class="x" id="FN9"><span class="notemark"></span><a class="notebackref" href="#V15">3:15</a>
<span class="xo">3:15 </span><span class="xt">5:17; 28:19</span></p>
<p class="f" id="FN10"><span class="notemark"></span><a class="notebackref" href="#V16">3:16</a>
<span class="fr">3:16 </span><span class="ft">Mulunguni kukigunuka: Isa 63:19; Izik 1:1-3; Joh 1:51; Mahe 7:56</span></p>
<p class="x" id="FN11"><span class="notemark"></span><a class="notebackref" href="#V17">3:17</a>
<span class="xo">3:17 </span><span class="xt">Isa 42:1; Zabu 2:7; Math' 12:18; 17:5</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 1 Ath'esalonike 3</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 Ath'esalonike</a></li>
<li><a href='1TH02.htm'>&lt;</a></li>
<li><a href='1TH.htm'>3</a></li>
<li><a href='1TH04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='p'> <span class="verse" id="V1">1&#160;</span><a href="#FN1" class="notemark"><span class="popup">3:1 Mahe 17:15</span></a>Bai, furihokala fudzakala muda mure bila kusikira uv̱oro wowosi dzulu zenu, k'afudimire kuvumirira kaheri. Fukiona ni baha siswi airi furichwe h'akiyehu ko Athene.   <span class="verse" id="V2">2&#160;</span><a href="#FN2" class="notemark"><span class="popup">3:2 T'imoth'i: 1:1</span></a>Kwa vizho fukimuhuma T'imoth'i, ndugu yehu huhendaye kazi ya Mulungu hamwenga kahi za kuambiriza at'u Uv̱oro Udzo wa Masihi. Naswi fwamuhuma adze amwangize nguvu na amwavize kahi za kumukuluhira Masihi kwenu   <span class="verse" id="V3">3&#160;</span><a href="#FN3" class="notemark"><span class="popup">3:3 Aefe 3:13; 2 Ath'es 1:4; 2 T'imo 3:12</span></a>ili hasikaleho hatha mut'u mumwenga mwenye kuuya nyuma kwa ut'u wa go mateso. Ninwi enye munamanya kukala mateso dza gago ganahudzirira kwa ruhusa ya Mulungu.   <span class="verse" id="V4">4&#160;</span><a href="#FN4" class="notemark"><span class="popup">3:4 Mahe 14:22</span></a>Kwa kukala furihokala huchere nanwi, fwamwambiriza kimbere kukala hundateswa, na here mumanyazho, vizho zhenye ndo virizhokala.   <span class="verse" id="V5">5&#160;</span><a href="#FN5" class="notemark"><span class="popup">3:5 Afil 2:16</span></a>Vizho ndizho virizhonihendya nimuhume T'imoth'i, kwa kukala were sadima kuvumirira kaheri. Namuhuma adze amanye kala muchere kumukuluhira Mulungu na nguvu. Kwani were nina wasiwasi k'anji Shethani wamujeza, na yo kazi yehu yosi ikale were ni ya kihuhu.   </div><div class='p'> <span class="verse" id="V6">6&#160;</span><a href="#FN6" class="notemark"><span class="popup">3:6 Mahe 18:5; 2 Ath'es 1:3; 1 T'imo 1:5; File 5-7; Agal 5:6</span></a>Ela vivi T'imoth'i adzire na uv̱oro udzo dzulu za viryahu murizho munamukuluhira Mulungu, na viryahu murizho munahendzana. Adzafwambira kukala muchere kuhukumbukira na muna p'ola naswi here siswi hurizho na p'ola nanwi.   <span class="verse" id="V7">7&#160;</span><a href="#FN7" class="notemark"><span class="popup">3:7 2 Ath'es 1:4</span></a>Na Kwa vizho kahi za thabu na mateso gehu hudzasikira kugerwa moyo dzulu zenu ndugu zangu. Kidzichofwangiza moyo ni viryahu murizho munamukuluhira Masihi t'ot'ot'o.   <span class="verse" id="V8">8&#160;</span>Bai siswi funadima kuishi, kala ninwi muimire kahi za Bwana.   <span class="verse" id="V9">9&#160;</span>Hunasikira raha zhomu mbere za Mulungu kwa ut'u wenu, hatha ye Mulungu k'ahuna muv̱era mubomu wa kumup'a.   <span class="verse" id="V10">10&#160;</span><a href="#FN8" class="notemark"><span class="popup">3:10 2:17</span></a>Vivi hunamuvoya Mulungu na mioyo yehu yosi usiku na mutsana. Hunamuvoya ili afwadimire kumona ninwi matso kwa matso na fudime kumwaviza na chochosi kiricho muchere munakitsowa kahi za kumukuluhira Masihi kwa kwenu.   </div><div class='p'> <span class="verse" id="V11">11&#160;</span>Bai Mulungu Babiyehu na Bwana wehu Jesu Masihi naafwadimire hufike ko kwenu.   <span class="verse" id="V12">12&#160;</span><a href="#FN9" class="notemark"><span class="popup">3:12 Agal 6:10</span></a>Bwana naamuhendye muhendzane ninwi kwa ninwi na kidza muahendze hatha at'u osini mario k'amadzamumanya Mulungu. Bai ahendzeni zhomu dza viryahu fumuhendzazho siswi.   <span class="verse" id="V13">13&#160;</span><a href="#FN10" class="notemark"><span class="popup">3:13 5:1-2; Afil 1:10</span></a>Kwa ngira ii, naaihendye mioyo yenu ikale na nguvu. Ndo wakathi andihouya Bwana wehu Jesu Masihi na aerie osi mundakala hasiho kaila kahi za ueri mbere za Mulungu ariye ni babiyehu.   </div><ul class='tnav'>
<li><a href='index.htm'>1 Ath'esalonike</a></li>
<li><a href='1TH02.htm'>&lt;</a></li>
<li><a href='1TH.htm'>3</a></li>
<li><a href='1TH04.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">3:1</a>
<span class="xo">3:1 </span><span class="xt">Mahe 17:15</span></p>
<p class="f" id="FN2"><span class="notemark"></span><a class="notebackref" href="#V2">3:2</a>
<span class="fr">3:2 </span><span class="ft">T'imoth'i: 1:1</span></p>
<p class="x" id="FN3"><span class="notemark"></span><a class="notebackref" href="#V3">3:3</a>
<span class="xo">3:3 </span><span class="xt">Aefe 3:13; 2 Ath'es 1:4; 2 T'imo 3:12</span></p>
<p class="x" id="FN4"><span class="notemark"></span><a class="notebackref" href="#V4">3:4</a>
<span class="xo">3:4 </span><span class="xt">Mahe 14:22</span></p>
<p class="x" id="FN5"><span class="notemark"></span><a class="notebackref" href="#V5">3:5</a>
<span class="xo">3:5 </span><span class="xt">Afil 2:16</span></p>
<p class="x" id="FN6"><span class="notemark"></span><a class="notebackref" href="#V6">3:6</a>
<span class="xo">3:6 </span><span class="xt">Mahe 18:5; 2 Ath'es 1:3; 1 T'imo 1:5; File 5-7; Agal 5:6</span></p>
<p class="x" id="FN7"><span class="notemark"></span><a class="notebackref" href="#V7">3:7</a>
<span class="xo">3:7 </span><span class="xt">2 Ath'es 1:4</span></p>
<p class="x" id="FN8"><span class="notemark"></span><a class="notebackref" href="#V10">3:10</a>
<span class="xo">3:10 </span><span class="xt">2:17</span></p>
<p class="x" id="FN9"><span class="notemark"></span><a class="notebackref" href="#V12">3:12</a>
<span class="xo">3:12 </span><span class="xt">Agal 6:10</span></p>
<p class="x" id="FN10"><span class="notemark"></span><a class="notebackref" href="#V13">3:13</a>
<span class="xo">3:13 </span><span class="xt">5:1-2; Afil 1:10</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

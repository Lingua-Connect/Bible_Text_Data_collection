<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Ugunulo 3</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Ugunulo</a></li>
<li><a href='REV02.htm'>&lt;</a></li>
<li><a href='REV.htm'>3</a></li>
<li><a href='REV04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>Ujumbe kwa kanisa ra Saridi </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">3:1 1:4, 16</span></a>Bai akienderera kunena akinamba, “Kwa malaika wa kanisa ra Saridi, ndhika uambe,  </div><div class='p'>‘Iye ariye na zo roho fungahe za Mulungu, na zo nyenyezi fungahe anaamba:  </div><div class='pi'>Ninamanya zho uhendazho. Ninamanya kukala unaonewa kukala u moyo kudzi wafwa.   <span class="verse" id="V2">2&#160;</span>Bai lamuka ukagangize nguvu go gaserego garigo nago ganamala kufwa. Kwani nidzaona kukala mahendogo k'agakamili mbere za Mulungu wangu.   <span class="verse" id="V3">3&#160;</span><a href="#FN2" class="notemark"><span class="popup">3:3 16:15; Math' 24:43; 1 Ath'es 5:1-2</span></a>Kumbukira garyahu urigogasikira na kugahokera. Ugagwire na uthubu. Ukikala k'undakala matso, nindakudza gafula here mwivi, na k'undamanya nindakudza wakathi wani.   <span class="verse" id="V4">4&#160;</span><a href="#FN3" class="notemark"><span class="popup">3:4 6:11</span></a>Ela hamwenga na vizho kuna at'u achache kuko Saridi, mario k'amadzadzangiza kahi za uchafu wowosi. Ao mandavala nguwo nyaruhe tse, na fwanende hosi kwa kukala manav̱irya vizho.   <span class="verse" id="V5">5&#160;</span><a href="#FN4" class="notemark"><span class="popup">3:5 Math' 10:32; Kithabu: 13:8; 17:8; 20:15; 21:27; Kumbo 32:32; Zabu 69:28; Isa 4:3; Luk 10:20</span></a>Iye andiyeshinda, andavikwa nguwo nyaruhe dza vivi, na dzinare sindarifuta bule kahi za cho kithabu cha uzima.<a href="#FN5" class="notemark">*<span class="popup">3:5 Kiki ni kithabu kiricho na madzina gosi ga at'u a Mulungu.</span></a> Nindanena lwazu mbere za Baba na mbere za malaikae kukala iye ni wangu.   <span class="verse" id="V6">6&#160;</span>Ariye na masikiro naasikire maneno gaga arigo roho anaambira makanisa.’ ”   </div><div class='s'>Ujumbe kwa kanisa ra Filadelifia </div> <div class='p'> <span class="verse" id="V7">7&#160;</span><a href="#FN6" class="notemark"><span class="popup">3:7 Isa 22:22; Math' 16:19</span></a>“Kwa malaika wa kanisa ra Filadelifia, ndhika uambe,  </div><div class='q'>‘Iye mueri na mujeri,  </div><div class='q2'>iye mwenye funguo ya Daudi,<a href="#FN7" class="notemark">†<span class="popup">3:7 Funguo ii ni wadimi wa kuthawala.</span></a>  </div><div class='q'>iye ariye akivugula, k'ahana adimaye kufunga,  </div><div class='q2'>na akifunga k'ahana adimaye kuvugula, anaamba:   </div><div class='pi'> <span class="verse" id="V8">8&#160;</span>Ninamanya mahendogo. Ninamanya kukala una wadimi muchache, ela udzaenderera kuthuwa mafundisho ga kwangu na kukala mwaminifu kwangu. Bai nidzavugula muryango mberezo, ambawo k'ahana adimaye kuufunga.   <span class="verse" id="V9">9&#160;</span><a href="#FN8" class="notemark"><span class="popup">3:9 2:9; Isa 49:23; 60:14</span></a>Kidza lola, aryahu at'u mamuthuwao Shethani, yani aryahu at'u madzihendyao kukala ni Ayahudi kumbe sozho, nindaahendya madze makuzamire maguluni, nao mandamanya kukala ninakuhendza.   <span class="verse" id="V10">10&#160;</span><a href="#FN9" class="notemark"><span class="popup">3:10 1:9; Luk 21:19; 1 Akor 10:13; 2 P'et 2:9</span></a>Na kwa kukala unavumirira here nirizhokulagiza, nindakuthenga na uryahu wakathi wa mashaka undiwokudzaajeza at'u osi mandiokala manaishi haha urumwenguni.   <span class="verse" id="V11">11&#160;</span><a href="#FN10" class="notemark"><span class="popup">3:11 2:10, 25; 22:7, 12, 20; Zaka 2:10</span></a>Ninadza kare, kwa vizho kicho uricho nacho be kigwire kuchunya, sidze mut'u akakuhoka zawadiyo.   <span class="verse" id="V12">12&#160;</span><a href="#FN11" class="notemark"><span class="popup">3:12 2:17; 14:1; 21:2; 22:4; Izik 48:35</span></a>Iye andiyeshinda, nindamuhendya muhongohi kahi za Hekalu ra Mulungu wangu, na andakala mumo kwenda-kwenda. Kidza, nindandhika dzulu za kwakwe: Dzina ra Mulungu wangu, dzina rangu risha, na dzina ra mudzi mubomu musha wa Mulungu. Mudzi uu unaifwa Jerusalemu, nawo undathima kula mulunguni kwa Mulungu wangu.   <span class="verse" id="V13">13&#160;</span>Ariye na masikiro, naasikire maneno gaga arigo roho anaambira makanisa.’ ”   </div><div class='s'>Ujumbe kwa kanisa ra Laodikia </div> <div class='p'> <span class="verse" id="V14">14&#160;</span><a href="#FN12" class="notemark"><span class="popup">3:14 1:5; 19:11; Joh 1:3; 2 Akor 1:20</span></a>“Kwa malaika wa kanisa ra Laodikia, ndhika uambe,  </div><div class='p'>‘Iye aifwaye H'aami, ariye ni Shudhia mwaminifu na mujeri, ariye iye nde chaho cha kila kit'u kirichoumbwa ni Mulungu, anaamba:   </div><div class='pi'> <span class="verse" id="V15">15&#160;</span>Ninamanya mahendogo. K'umoho na k'up'eho. Be ni baha kala u moho, hedu kala u p'eho.   <span class="verse" id="V16">16&#160;</span>Ela kwa kukala u kaloholoho, k'up'eho na k'umoho, nindakuhahika umbole mo kanwani mwangu.   <span class="verse" id="V17">17&#160;</span><a href="#FN13" class="notemark"><span class="popup">3:17 Hose 12:8; 1 Akor 4:8</span></a>Ati unaamba “Ni mushaha, nidzahenda vit'u hatha sina nitsowacho.” K'umanya, ela una mashaka hatha unagwizisha mbazi. Uwe u mukiya, kidza u kipofu, kidza u huhu.   <span class="verse" id="V18">18&#160;</span><a href="#FN14" class="notemark"><span class="popup">3:18 6:11; 16:15</span></a>Kwa vizho ninakuadha ugule vit'u vivi kula kwangu: gula dhahabu mbidzo ya zosi, iriyoochwa na moho ili ukale mushaha; gula k'andzu nyaruhe ili uvale uziye waebu wa huhuro; na muhaso wa matso ili wangize matsoni mwako uone.   <span class="verse" id="V19">19&#160;</span><a href="#FN15" class="notemark"><span class="popup">3:19 Ndhum 3:11-12; Aebu 12:5-6</span></a>Osini niahendzao mimi, nikuakanya na kuangiza akili. Bai kala na chadi na uthubu.   <span class="verse" id="V20">20&#160;</span><a href="#FN16" class="notemark"><span class="popup">3:20 Math' 8:11; Joh 14:23</span></a>Kwani lola niimire muryangoni ninabisha. Kila andiyesikira sauthi yangu na kunivugulira, nindangira mwakwe nyumbani nirye hamwenga naye, na iye naye arye hamwenga nami.   <span class="verse" id="V21">21&#160;</span><a href="#FN17" class="notemark"><span class="popup">3:21 1:6; Math' 22:44; Aebu 8:1</span></a>Iye andiyeshinda, nindamup'a ruhusa ya kukeresi nami kahi za kihi changu cha endzi, here mimi nirizhoshinda, na vivi nikeresi na Baba kahi za kihiche cha endzi.   <span class="verse" id="V22">22&#160;</span>Ariye na masikiro naasikire maneno gaga arigo Roho anagambira makanisa.’ ”   </div><ul class='tnav'>
<li><a href='index.htm'>Ugunulo</a></li>
<li><a href='REV02.htm'>&lt;</a></li>
<li><a href='REV.htm'>3</a></li>
<li><a href='REV04.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">3:1</a>
<span class="xo">3:1 </span><span class="xt">1:4, 16</span></p>
<p class="x" id="FN2"><span class="notemark"></span><a class="notebackref" href="#V3">3:3</a>
<span class="xo">3:3 </span><span class="xt">16:15; Math' 24:43; 1 Ath'es 5:1-2</span></p>
<p class="x" id="FN3"><span class="notemark"></span><a class="notebackref" href="#V4">3:4</a>
<span class="xo">3:4 </span><span class="xt">6:11</span></p>
<p class="f" id="FN4"><span class="notemark"></span><a class="notebackref" href="#V5">3:5</a>
<span class="fr">3:5 </span><span class="ft">Math' 10:32; Kithabu: 13:8; 17:8; 20:15; 21:27; Kumbo 32:32; Zabu 69:28; Isa 4:3; Luk 10:20</span></p>
<p class="f" id="FN5"><span class="notemark">*</span><a class="notebackref" href="#V5">3:5</a>
<span class="fr">3:5 </span><span class="ft">Kiki ni kithabu kiricho na madzina gosi ga at'u a Mulungu.</span></p>
<p class="x" id="FN6"><span class="notemark"></span><a class="notebackref" href="#V7">3:7</a>
<span class="xo">3:7 </span><span class="xt">Isa 22:22; Math' 16:19</span></p>
<p class="f" id="FN7"><span class="notemark">†</span><a class="notebackref" href="#V7">3:7</a>
<span class="fr">3:7 </span><span class="ft">Funguo ii ni wadimi wa kuthawala.</span></p>
<p class="x" id="FN8"><span class="notemark"></span><a class="notebackref" href="#V9">3:9</a>
<span class="xo">3:9 </span><span class="xt">2:9; Isa 49:23; 60:14</span></p>
<p class="x" id="FN9"><span class="notemark"></span><a class="notebackref" href="#V10">3:10</a>
<span class="xo">3:10 </span><span class="xt">1:9; Luk 21:19; 1 Akor 10:13; 2 P'et 2:9</span></p>
<p class="x" id="FN10"><span class="notemark"></span><a class="notebackref" href="#V11">3:11</a>
<span class="xo">3:11 </span><span class="xt">2:10, 25; 22:7, 12, 20; Zaka 2:10</span></p>
<p class="x" id="FN11"><span class="notemark"></span><a class="notebackref" href="#V12">3:12</a>
<span class="xo">3:12 </span><span class="xt">2:17; 14:1; 21:2; 22:4; Izik 48:35</span></p>
<p class="x" id="FN12"><span class="notemark"></span><a class="notebackref" href="#V14">3:14</a>
<span class="xo">3:14 </span><span class="xt">1:5; 19:11; Joh 1:3; 2 Akor 1:20</span></p>
<p class="x" id="FN13"><span class="notemark"></span><a class="notebackref" href="#V17">3:17</a>
<span class="xo">3:17 </span><span class="xt">Hose 12:8; 1 Akor 4:8</span></p>
<p class="x" id="FN14"><span class="notemark"></span><a class="notebackref" href="#V18">3:18</a>
<span class="xo">3:18 </span><span class="xt">6:11; 16:15</span></p>
<p class="x" id="FN15"><span class="notemark"></span><a class="notebackref" href="#V19">3:19</a>
<span class="xo">3:19 </span><span class="xt">Ndhum 3:11-12; Aebu 12:5-6</span></p>
<p class="x" id="FN16"><span class="notemark"></span><a class="notebackref" href="#V20">3:20</a>
<span class="xo">3:20 </span><span class="xt">Math' 8:11; Joh 14:23</span></p>
<p class="x" id="FN17"><span class="notemark"></span><a class="notebackref" href="#V21">3:21</a>
<span class="xo">3:21 </span><span class="xt">1:6; Math' 22:44; Aebu 8:1</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 1 Akorintho 1</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 Akorintho</a></li>
<li><a href='ROM16.htm'>&lt;</a></li>
<li><a href='1CO.htm'>1</a></li>
<li><a href='1CO02.htm'>&gt;</a></li>
</ul>
<div class="main">
 <div class='mt2'>Baruwa ya kwandza ya P'aulo kwa  </div><div class='mt'>AKORINTHO  </div><div class='is'>Uthongodhyeri  </div><div class='ip'>Baruwa ii yaorwa ni P'aulo. Inaelelywa kukala yaorwa mwaka wa 55, wakathi P'aulo arihokala Efeso kwa miaka mihahu (16:5-9, Mahendo 20:31). Baruwa ii yaorerwa Amasihia a mudzi wa Korintho. Mudzi uu were ni mudzi mubomu kahi za ts'i ya Ayunani. Were una mahekalu manji ga milungu yao, kidza were kuna hatha malaya a hekaluni kahi za mahekalu mangine.  </div><div class='ip'>Baruwa ii inaambwa kukala ndo ya kwandza, ela sozho bule. Vivi ni kwa kukala P'aulo mwenye ananena dzulu za baruwa ariyoaorera Akorintho, na ariyoihokera kula kwao. Ni lwazu kukala baruwa zizo zangamika.  </div><div class='is'>Lengo ra baruwa ii  </div><div class='ip'>Bai P'aulo waora baruwa ii kwa kukala wapata uv̱oro kukala kanisa ra Korintho were ragazhana-gazhana (1:11). Uv̱oro ungine wo were unaamba kukala kanisa riro were ridzadzala uzindzi (5:9-13).  </div><div class='ip'>Vikara P'aulo wandhika baruwa ii na malengo mahahu. Lengore ra kwandza were ni aakanye dzulu za makosa gao. Lengo ra hiri were ni aadzigidzye at'u a kanisa ra Korintho maut'u marigogauza kahi za baruwa mariyomwandhikira (7:1; 8:1; 12:1; 16:1). Lengo ra hahu were ni aafundishe dzulu za maut'u mangine here kuambozera akiya, na kukala Mulungu waap'a ushindi dzulu za kifwa.  </div><div class='ip'>Baruwa ii ni muhimu kwa kanisa ra rero kwa kukala gosi garigohadzwa mumu gachereko hatha vivi.  </div><div class='iot'>Maut'u garigo mumu  </div><div class='io'>Uvoro 1:1-3  </div><div class='io'>P'aulo analazha muv̱era 1:4-9  </div><div class='io'>P'aulo anaakanya Akorintho dzulu za kugazhana 1:10-17  </div><div class='io'>Masihi nde nguvu ya Mulungu 1:18-31  </div><div class='io'>Uv̱oro Udzo dzulu za Masihi 2:1-5  </div><div class='io'>Ulachu wa Mulungu 2:6-16  </div><div class='io'>P'aulo na Apolo osi ni ahumiki a Bwana 3  </div><div class='io'>Ahumwi marizhohumika 4  </div><div class='io'>P'aulo anaakanya Akorintho dzulu za uzindzi 5  </div><div class='io'>P'aulo anaakanya Akorintho dzulu za kushithakiana 6:1-11  </div><div class='io'>P'aulo ananena dzulu za chakurya na uzindzi 6:12-20  </div><div class='io'>P'aulo ananena dzulu za kuhala 7:1-24  </div><div class='io'>P'aulo ananena dzulu za adhaka na magungu 7:25-40  </div><div class='io'>P'aulo ananena dzulu za chakurya kidzichombozerwa vizuka 8  </div><div class='io'>P'aulo ananena dzulu za hachiye here muhumwi 9  </div><div class='io'>P'aulo anaambira Akorintho masishiriki kahi za kuvoya vizuka 10:1-22  </div><div class='io'>Kila kit'u ukihendacho nakikale kinamup'a nguma Mulungu 10:23–11:1  </div><div class='io'>Tharathibu ya alume na ache 11:2-16  </div><div class='io'>P'aulo ananena dzulu za chakurya cha Bwana 11:17-34  </div><div class='io'>P'aulo ananena dzulu ya vigerwa zha Roho Mweri 12  </div><div class='io'>Mahendzo ndo kit'u kibomu 13  </div><div class='io'>P'aulo ananena dzulu ya kigerwa cha kunena na luga 14:1-25  </div><div class='io'>Tharathibu mbidzo kahi za kanisa 14:26-40  </div><div class='io'>P'aulo ananena dzulu za kufufuka kwa Masihi 15:1-11  </div><div class='io'>Kwa kukala Masihi wafufulwa, at'u nao mandafufulwa 15:12-34  </div><div class='io'>At'u mandizhokala wakathi mandihofufulwa 15:35-58  </div><div class='io'>Mutsango kwa ut'u wa at'u a Mulungu 16:1-4  </div><div class='io'>Mipango ya P'aulo 16:5-24   
</div><div class='chapterlabel' id="V0"> 1</div><div class='s'>Uvoro </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">1:1 Agal 1:1; Sosithene: Mahe 18:17</span></a>Mimi P'aulo natsagulwa ni Mulungu kwa mahendzoge mwenye, nikale muhumwi wa Masihi Jesu. Ninaora baruwa ii hamwenga na ndugu Sosithene.   <span class="verse" id="V2">2&#160;</span><a href="#FN2" class="notemark"><span class="popup">1:2 2 Akor 1:1; Mahe 18:1</span></a>Baruwa ii ninaiora kwenu ninwi at'u a kanisa ra Mulungu ririro kuko Korintho. Ninamuorera ninwi at'u muriogeswa ni Masihi Jesu na mukiifwa mukale at'u a Mulungu, hamwenga na at'u osi kila hat'u marihadzao dzina ra Bwana Jesu Masihi, Bwana wao na Bwana wehu.   </div><div class='p'> <span class="verse" id="V3">3&#160;</span>Bai nema na dheri kula kwa Mulungu Babiyehu, na Bwana Jesu Masihi, navikale kwenu.   </div><div class='s'>P'aulo analazha muv̱era </div> <div class='p'> <span class="verse" id="V4">4&#160;</span>Ninamulazhira muv̱era Mulungu kwa ut'u wenu siku zosi, kwa kukala wamup'a nemaye kukirira kwa Masihi Jesu.   <span class="verse" id="V5">5&#160;</span><a href="#FN3" class="notemark"><span class="popup">1:5 2 Akor 8:7</span></a>Kwani kahi za iye mwahokera maut'u manji kahi za kunena na kumanya kwenu.   <span class="verse" id="V6">6&#160;</span>Na vivi mwahakikishirwa kukala wo ushahidhi huriwomboza siswi dzulu za Masihi be ni wa jeri.   <span class="verse" id="V7">7&#160;</span><a href="#FN4" class="notemark"><span class="popup">1:7 2 Ath'es 1:7; Tit 2:13</span></a>Na kwa ut'u uwo, k'akuna kigerwa cha kiroho hatha kimwenga muricho k'amuna, kahi za wakathi uu wa kumuthariza Bwana wehu Jesu Masihi anyeswe lwazu.   <span class="verse" id="V8">8&#160;</span><a href="#FN5" class="notemark"><span class="popup">1:8 Afil 1:6; 1 Ath'es 3:13; 5:23</span></a>Na iye Bwana wehu Jesu Masihi andamuhendya mukale na nguvu muhaka mwisho, ili kwamba yo siku ya kudzakwe amuthekeze k'amuna kaila bule.   <span class="verse" id="V9">9&#160;</span><a href="#FN6" class="notemark"><span class="popup">1:9 10:13; 1 Ath'es 5:24; 2 Ath'es 3:3</span></a>Ye Mulungu ariyemwiha ninwi, ili mukale na umwenga kahi za mwanawe Bwana wehu Jesu Masihi, ni mwaminifu.   </div><div class='s'>P'aulo anaakanya Akorintho dzulu za kugazhana </div> <div class='p'> <span class="verse" id="V10">10&#160;</span><a href="#FN7" class="notemark"><span class="popup">1:10-11 3:3; 11:18; 2 Akor 12:20; Aefe 4:2-6; Afil 2:2; Joh 17:21-23</span></a>Ndugu zangu, ninamuvoya zhomu kahi za dzina ra Bwana wehu Jesu Masihi kukala nyosi musikizane bila kugazhana. Kalani kit'u kimwenga kahi za maazo genu na kahi za nia zenu.   <span class="verse" id="V11">11&#160;</span>Kwani at'u a nyumba ya Kiloe, makudzanambirat'o sana, kukala ninwi ndugu zangu be munagwadulana sana.   <span class="verse" id="V12">12&#160;</span><a href="#FN8" class="notemark"><span class="popup">1:12 3:4; Apolo: 3:5-6, 22; 4:6; 16:12; Mahe 18:24; 19:1; K'efa: 1 Akor 3:22; 9:5; 15:5; Agal 2:9, 11-14; 2 Akor 10:7</span></a>Yani kila mut'u a kizhakwe. Angine manaamba ni a P'aulo, angine manaamba ni a Apolo, angine manaamba ni a K'efa, na angine manaamba ni a Masihi.   <span class="verse" id="V13">13&#160;</span>Kwani yuno Masihi a k'ana nyingahi? Vidze, ye P'aulo wasulubiwa kwa ut'u wenu? Hedu mwabat'izwa kahi za dzina ra P'aulo?   <span class="verse" id="V14">14&#160;</span><a href="#FN9" class="notemark"><span class="popup">1:14 K'irisipo: Mahe 18:8; Gayo: Arum 16:23-24</span></a>Ninashukuru mana sibat'izire mut'u mungine yoyosi kahi zenu isihokala K'irisipo na Gayo.   <span class="verse" id="V15">15&#160;</span>Kwa vizho k'ahana mut'u kahi zenu adimaye kuamba kukala namubat'iza kahi za dzina rangu.   <span class="verse" id="V16">16&#160;</span><a href="#FN10" class="notemark"><span class="popup">1:16 Sitefana: 16:15</span></a>(Namubat'iza Sitefana na nyumbaye jeri. Ela zaidhi ya ao, simanya kubat'iza mut'u mungine yoyosi.)   <span class="verse" id="V17">17&#160;</span>Kwani Masihi k'anihumire nidze nibat'ize at'u, ela wanihuma nidze nihubiri Uv̱oro Udzo. Na Uv̱oro uwo sidzireuhubiri kwa ulachu wa kumanya kunena. Nahenda vivi ili kwamba wo musalaba wa Masihi usihokwe nguvu za kwakwe bule.   </div><div class='s'>Masihi ndiye nguvu za Mulungu </div> <div class='p'> <span class="verse" id="V18">18&#160;</span><a href="#FN11" class="notemark"><span class="popup">1:18 Arum 1:16; 2 Akor 4:3</span></a>Kwani kwa at'u mangamikao, wo uv̱oro wa Masihi kufwa dzulu za musalaba hatha ni uzuzu. Ela kwehu siswi huokolwao, uv̱oro uwo ni nguvu za Mulungu.   <span class="verse" id="V19">19&#160;</span><a href="#FN12" class="notemark"><span class="popup">1:19-20 3:18-20; Math' 11:35; Arum 1:22</span></a><a href="#FN13" class="notemark"><span class="popup">1:19 Isa 29:14; Ayub 12:13, 17; Isa 19:12-14; 44:25</span></a>Mana Maoro ganaamba,  </div><div class='q'>“Nindawanonga wo ulachu uriwo na at'u alachu,  </div><div class='q2'>nindakahala akili zao zosi.”   </div><div class='m'> <span class="verse" id="V20">20&#160;</span>H'aya, kala Mulungu adzauhendya ulachu wosi wa haha ts'i ukale uzuzu uhuhu, nwi at'u alachu, ulachu wenu uhiho? Hedu nwi ashomi, elimu yenu ihiho? H'aya nanwi enye akili za kupigana k'anani kahi za urumwengu uno, yo akili yenu ihiho?   <span class="verse" id="V21">21&#160;</span><a href="#FN14" class="notemark"><span class="popup">1:21 Arum 1:19-20</span></a>Kwani kahi za ulachu wa Mulungu, mudamu k'adima kumumanya kukirira na wo ulachu wa kwakwe wa kidamu. Ndosa Mulungu akiona ni vidzo ahumire wo uzuzu fuhubiriwo ili osi mandiokuluhira mapate kuokolwa.   <span class="verse" id="V22">22&#160;</span><a href="#FN15" class="notemark"><span class="popup">1:22 Math' 12:38; Joh 4:48; Mahe 17:18, 32</span></a>Mana Ayahudi manamala manyeswe miujiza, na Ayunani manamala ulachu,   <span class="verse" id="V23">23&#160;</span><a href="#FN16" class="notemark"><span class="popup">1:23 2:14; Agal 3:1; 5:11</span></a>ela sino funamuhubiri Masihi ariyesulubiwa musalabani. Uv̱oro uu unaatsukiza Ayahudi, na kwa Ayunani, ni uzuzu.   <span class="verse" id="V24">24&#160;</span><a href="#FN17" class="notemark"><span class="popup">1:24 1:18; 2:5; Akol 2:3</span></a>Ela kwa aryahu mariotsagulwa ni Mulungu, Ayahudi kwa Ayunani, uv̱oro uu be ni Masihi, ariye iye nde nguvu ya Mulungu kidza ndiye ulachu wa Mulungu.   <span class="verse" id="V25">25&#160;</span><a href="#FN18" class="notemark"><span class="popup">1:25 2 Akor 13:4</span></a>Kwani uwo uriwo unaonewa kukala ni uzuzu wa Mulungu, be ni ulachu kukira ulachu wa mudamu, na uryahu uriwo unaonekana kukala ni unyonge wa Mulungu, be una nguvu kukira nguvu za mudamu.   </div><div class='p'> <span class="verse" id="V26">26&#160;</span><a href="#FN19" class="notemark"><span class="popup">1:26 Joh 7:48</span></a>Lolani ndugu zangu, wakathi murihotsagulwa, si anji enu mariokala ni alachu kidhunia, hedu enye zheo, hedu at'u mambolao kahi za nyumba za mana.   <span class="verse" id="V27">27&#160;</span><a href="#FN20" class="notemark"><span class="popup">1:27-28 Arum 12:16; Jako 2:5; Luk 1:51-53; 6:20</span></a>Ela Mulungu watsagula vit'u marizhokala at'u manazhona ni vizuzu na vinyonge ili aagwize haya at'u alachu, na at'u enye nguvu.   <span class="verse" id="V28">28&#160;</span>Mulungu watsagula vit'u virizho at'u manaviv̱udhya na kuzhona k'avina mana yoyosi, na akivihumira kuvonongera vit'u virizhohalirwa kukala ni zha mana.   <span class="verse" id="V29">29&#160;</span>Kwa vizho k'akuna mudamu adimaye kudzionya mbere za Mulungu.   <span class="verse" id="V30">30&#160;</span><a href="#FN21" class="notemark"><span class="popup">1:30 2 Akor 5:21</span></a>Mulungu h'akeye ndiye ariyemuhendya ninwi muishi kahi za Masihi Jesu, kidza akimuhendya ye Masihi akale nde ulachu wehu. Kwa vizho kukirira kwa iye Masihi siswi fwatsuswa, fukikombolwa na fukihendywa ahachi.   <span class="verse" id="V31">31&#160;</span><a href="#FN22" class="notemark"><span class="popup">1:31 1:29; 2:2; 4:7; Jere 9:23-24; 2 Akor 10:17; 11:30; 12:5; Aefe 2:9</span></a>Na ndosa Maoro ganaamba, “Kila adzionyaye, naadzionye kahi za Bwana.”   </div><ul class='tnav'>
<li><a href='index.htm'>1 Akorintho</a></li>
<li><a href='ROM16.htm'>&lt;</a></li>
<li><a href='1CO.htm'>1</a></li>
<li><a href='1CO02.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark"></span><a class="notebackref" href="#V1">1:1</a>
<span class="fr">1:1 </span><span class="ft">Agal 1:1; Sosithene: Mahe 18:17</span></p>
<p class="x" id="FN2"><span class="notemark"></span><a class="notebackref" href="#V2">1:2</a>
<span class="xo">1:2 </span><span class="xt">2 Akor 1:1; Mahe 18:1</span></p>
<p class="x" id="FN3"><span class="notemark"></span><a class="notebackref" href="#V5">1:5</a>
<span class="xo">1:5 </span><span class="xt">2 Akor 8:7</span></p>
<p class="x" id="FN4"><span class="notemark"></span><a class="notebackref" href="#V7">1:7</a>
<span class="xo">1:7 </span><span class="xt">2 Ath'es 1:7; Tit 2:13</span></p>
<p class="x" id="FN5"><span class="notemark"></span><a class="notebackref" href="#V8">1:8</a>
<span class="xo">1:8 </span><span class="xt">Afil 1:6; 1 Ath'es 3:13; 5:23</span></p>
<p class="x" id="FN6"><span class="notemark"></span><a class="notebackref" href="#V9">1:9</a>
<span class="xo">1:9 </span><span class="xt">10:13; 1 Ath'es 5:24; 2 Ath'es 3:3</span></p>
<p class="x" id="FN7"><span class="notemark"></span><a class="notebackref" href="#V10">1:10</a>
<span class="xo">1:10-11 </span><span class="xt">3:3; 11:18; 2 Akor 12:20; Aefe 4:2-6; Afil 2:2; Joh 17:21-23</span></p>
<p class="f" id="FN8"><span class="notemark"></span><a class="notebackref" href="#V12">1:12</a>
<span class="fr">1:12 </span><span class="ft">3:4; Apolo: 3:5-6, 22; 4:6; 16:12; Mahe 18:24; 19:1; K'efa: 1 Akor 3:22; 9:5; 15:5; Agal 2:9, 11-14; 2 Akor 10:7</span></p>
<p class="f" id="FN9"><span class="notemark"></span><a class="notebackref" href="#V14">1:14</a>
<span class="fr">1:14 </span><span class="ft">K'irisipo: Mahe 18:8; Gayo: Arum 16:23-24</span></p>
<p class="f" id="FN10"><span class="notemark"></span><a class="notebackref" href="#V16">1:16</a>
<span class="fr">1:16 </span><span class="ft">Sitefana: 16:15</span></p>
<p class="x" id="FN11"><span class="notemark"></span><a class="notebackref" href="#V18">1:18</a>
<span class="xo">1:18 </span><span class="xt">Arum 1:16; 2 Akor 4:3</span></p>
<p class="x" id="FN12"><span class="notemark"></span><a class="notebackref" href="#V19">1:19</a>
<span class="xo">1:19-20 </span><span class="xt">3:18-20; Math' 11:35; Arum 1:22</span></p>
<p class="x" id="FN13"><span class="notemark"></span><a class="notebackref" href="#V19">1:19</a>
<span class="xo">1:19 </span><span class="xt">Isa 29:14; Ayub 12:13, 17; Isa 19:12-14; 44:25</span></p>
<p class="x" id="FN14"><span class="notemark"></span><a class="notebackref" href="#V21">1:21</a>
<span class="xo">1:21 </span><span class="xt">Arum 1:19-20</span></p>
<p class="x" id="FN15"><span class="notemark"></span><a class="notebackref" href="#V22">1:22</a>
<span class="xo">1:22 </span><span class="xt">Math' 12:38; Joh 4:48; Mahe 17:18, 32</span></p>
<p class="x" id="FN16"><span class="notemark"></span><a class="notebackref" href="#V23">1:23</a>
<span class="xo">1:23 </span><span class="xt">2:14; Agal 3:1; 5:11</span></p>
<p class="x" id="FN17"><span class="notemark"></span><a class="notebackref" href="#V24">1:24</a>
<span class="xo">1:24 </span><span class="xt">1:18; 2:5; Akol 2:3</span></p>
<p class="x" id="FN18"><span class="notemark"></span><a class="notebackref" href="#V25">1:25</a>
<span class="xo">1:25 </span><span class="xt">2 Akor 13:4</span></p>
<p class="x" id="FN19"><span class="notemark"></span><a class="notebackref" href="#V26">1:26</a>
<span class="xo">1:26 </span><span class="xt">Joh 7:48</span></p>
<p class="x" id="FN20"><span class="notemark"></span><a class="notebackref" href="#V27">1:27</a>
<span class="xo">1:27-28 </span><span class="xt">Arum 12:16; Jako 2:5; Luk 1:51-53; 6:20</span></p>
<p class="x" id="FN21"><span class="notemark"></span><a class="notebackref" href="#V30">1:30</a>
<span class="xo">1:30 </span><span class="xt">2 Akor 5:21</span></p>
<p class="x" id="FN22"><span class="notemark"></span><a class="notebackref" href="#V31">1:31</a>
<span class="xo">1:31 </span><span class="xt">1:29; 2:2; 4:7; Jere 9:23-24; 2 Akor 10:17; 11:30; 12:5; Aefe 2:9</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

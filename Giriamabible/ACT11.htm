<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Mahendo 11</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Mahendo</a></li>
<li><a href='ACT10.htm'>&lt;</a></li>
<li><a href='ACT.htm'>11</a></li>
<li><a href='ACT12.htm'>&gt;</a></li>
</ul>
<div class="main">
 
<div class='chapterlabel' id="V0"> 11</div><div class='s'>P'et'ero anaeleza andziye dzulu za vihendozhe </div> <div class='p'> <span class="verse" id="V1">1&#160;</span>Bai aryahu ahumwi na o ndugu mariokala kahi za Judea ndzima, masikira kukala aryahu at'u mario si Ayahudi mahokera neno ra Mulungu nao.   <span class="verse" id="V2">2&#160;</span>Kwa vizho P'et'ero arihombuka ko Jerusalemu, aryahu Amasihia mariokala manamala kuangiza lwembeni o Amasihia mario si Ayahudi, makwatya kumwangirira.   <span class="verse" id="V3">3&#160;</span><a href="#FN1" class="notemark"><span class="popup">11:3 10:28; Agal 2:12</span></a>Makimwamba, “Uwe wakwendangira nyumba za at'u mario si Ayahudi na mario k'amadzangizwa lwembeni, ukirya nao.”   </div><div class='p'> <span class="verse" id="V4">4&#160;</span>Ndo P'et'ero akikwatya kunena, akiadondolera kila kit'u lwazu-lwazu here maut'u garizhohendeka kula chaho.   <span class="verse" id="V5">5&#160;</span><a href="#FN2" class="notemark"><span class="popup">11:5-12 10:11-20</span></a>Akiamba, “Mut'u mimi were ni kahi za mudzi wa Jopa navoya, bai nikiona maono. Kahi za go maono nikiona kit'u here riguwo rinatharamushwa kula mulunguni. Riguwo riri were ridzagwirwa yo mitsaye mine, bai rikithima ho nirihokala.   <span class="verse" id="V6">6&#160;</span>Nirihotsungurira mo ndani nikiona nyama a magulu mane, a tsakani, mahambalao ts'i na unyama wa kubururuka.   <span class="verse" id="V7">7&#160;</span>Gonya nikisikira sauthi ikiamba, ‘Ungarara P'et'ero, utsindze urye.’   <span class="verse" id="V8">8&#160;</span>Nikidzigidzya nikiamba, ‘Hatha bule Bwana! Mo kanwani mwangu be k'amudzangira kit'u chochosi kiricho kulengana na sheria ya Kiyahudi ni kikolo.’   <span class="verse" id="V9">9&#160;</span>Bai iyo sauthi ikinena kaheri kula mulunguni ikiamba, ‘Usihale kit'u kidzichotsuswa ni Mulungu ukachamba ni kikolo.’   <span class="verse" id="V10">10&#160;</span>Ut'u uu be wahendeka hatha k'ana t'ahu gonya vivi ro riguwo rikivufwa kuuya mulunguni kaheri.   </div><div class='p'> <span class="verse" id="V11">11&#160;</span>“Na wakathi uwo wenye, poo, anaalume ahahu mariokala madzahumwa kwangu kula Kaisaria makidza kahi za yo nyumba niriyokala ninakala.   <span class="verse" id="V12">12&#160;</span>Bai Roho Mweri akinambira nende hamwenga nao hasiho kisoi. Bai nikiahala ndugu ahandahu na fuchenda hamwenga na huchangira kahi za nyumba ya mut'u aifwaye Korinelio.   <span class="verse" id="V13">13&#160;</span>Hurihongira, ye mut'u akifuthalira viryahu arizhombolerwa ni malaika mo nyumbani mwakwe na akimwamba, ‘Huma mut'u ende Jopa akamwihe Simoni ariye pia anaifwa P'et'ero.   <span class="verse" id="V14">14&#160;</span><a href="#FN3" class="notemark"><span class="popup">11:14 16:31</span></a>Iye P'et'ero nde andiyekwambira maneno gandigokwokola uwe hamwenga na nyumbayo yosi.’   </div><div class='p'> <span class="verse" id="V15">15&#160;</span><a href="#FN4" class="notemark"><span class="popup">11:15 2:4</span></a>“K'uzhona zho nirihokala nidzakwatya kuadungira moro, ye Roho Mweri akiathimira dza viryahu arizhohuthimira ho chaho.   <span class="verse" id="V16">16&#160;</span><a href="#FN5" class="notemark"><span class="popup">11:16 1:5</span></a>Ndo nikikumbukira garyahu arigoamba Bwana kukala, ‘Johana wabat'iza at'u kwa madzi, ela ninwi mundabat'izwa kwa Roho Mweri.’   <span class="verse" id="V17">17&#160;</span>Vikara vikikala Mulungu waap'a kigerwa kicho ambacho ndo kicho hurichogerwa siswi hurihomukuluhira Bwana Jesu Masihi. Bai mino were ni h'ani, hatha nijeze kumuziza Mulungu?”   </div><div class='p'> <span class="verse" id="V18">18&#160;</span><a href="#FN6" class="notemark"><span class="popup">11:18 13:48; 14:15, 27; 15:4, 12, 22-29; 17:12; 18:5-11; 19:8-10; 20:21</span></a>Marihosikira vivi, o Ayahudi mariokala manamala kuangiza lwembeni o Amasihia mario si Ayahudi makinyamala na hat'uhe makimulika Mulungu na kuamba, “Kudzi Mulungu adzaap'a o at'u mario si Ayahudi nafasi ya kuthubu na mapate uzima.”   </div><div class='s'>Maut'u garizhokala ko Anitiokia </div> <div class='p'> <span class="verse" id="V19">19&#160;</span><a href="#FN7" class="notemark"><span class="popup">11:19 8:1-4</span></a>Vikara aryahu at'u mariokala matsamuka-tsamuka kwa ut'u wa go mateso garigokalako wakathi Sitivini anakotw'a, angine makwenda Fonike, angine machenda kisiwa cha Kuporo, na angine machenda Anitiokia. Kahi za kwenda kwao, were manaambiriza Ayahudi h'akeye dzulu za wo Uv̱oro Udzo.   <span class="verse" id="V20">20&#160;</span><a href="#FN8" class="notemark"><span class="popup">11:20 Joh 7:35</span></a>Ela bai angine kahi zao, mariokala manambola kisiwa cha Kuporo na K'irene, marihofika Anitiokia makwendakwacha kuahubiri o Ayunani kuko nako. Mahubiri Uv̱oro Udzo wa Bwana Jesu.   <span class="verse" id="V21">21&#160;</span><a href="#FN9" class="notemark"><span class="popup">11:21 2:41</span></a>Bai nguvu za Mulungu zere zi hamwenga nao, na at'u anji makikuluhira na makimugalukira Mulungu.   </div><div class='p'> <span class="verse" id="V22">22&#160;</span>K'uzhona zho uv̱oro uu ukirifikira ro kanisa ko Jerusalemu, bai makimuhuma Barinaba ende ko Anitiokia.   <span class="verse" id="V23">23&#160;</span><a href="#FN10" class="notemark"><span class="popup">11:23 13:43; 14:22; 15:32; 16:40; 18:23; 20:1, 28-31</span></a>K'uzhona, Barinaba arihofika kuko na kuona viryahu ambazho Mulungu wakala adzaahasa, wafwahirwa na akiangiza moyo osini ili maenderere kumukuluhira Bwana na mioyo yao yosi.   <span class="verse" id="V24">24&#160;</span>Barinaba were ni mut'u mudzo ariyedzalwa ni Roho Mweri na ariyekala na kuluhiro bomu. Bai at'u anji marefwa kwa Bwana.   </div><div class='p'> <span class="verse" id="V25">25&#160;</span><a href="#FN11" class="notemark"><span class="popup">11:25 9:30</span></a>Badaye akiuka achenda T'ariso kumumala Sauli.   <span class="verse" id="V26">26&#160;</span>Bai Barinaba arihomona Sauli makudza osi muhaka Anitiokia. Nao kwa mwaka muzima, makala makithunganana na ro kanisa kuko na kidza mafundisha at'u anji sana kuko. Kuko Anitiokia ndiko ambako o anafundzi a Jesu maandza kuifwa Amasihia kwa mara ya kwandza kamare.   </div><div class='p'> <span class="verse" id="V27">27&#160;</span><a href="#FN12" class="notemark"><span class="popup">11:27 13:1; 15:32</span></a>Bai kahi za wakathi uwo kuchambola manabii kula Jerusalemu makitharamuka Anitiokia.   <span class="verse" id="V28">28&#160;</span><a href="#FN13" class="notemark"><span class="popup">11:28 21:10</span></a>Mumwenga wao were anaifwa Agabo. Agabo waungarara na kwa nguvu za Roho akinena kimbere kukala kundakudza ndzala ya kitai kahi za urumwengu muzima. (Ndzala ii yakudza jeri wakathi wa kuthawala kwa Kilaudio.)   <span class="verse" id="V29">29&#160;</span><a href="#FN14" class="notemark"><span class="popup">11:29-30 12:12, 25; Arum 15:26; 1 Akor 16:1; 2 Akor 8:4; 9:2, 12; Agal 2:10</span></a>Bai o ndugu makipanga kukala kila mumwenga wao kulengana na wadimiwe amboze musadha kwa o anafundzi andziyao ko Judea.   <span class="verse" id="V30">30&#160;</span>Nazho ndo marizhohenda. Mahirika yo mitsango yao kwa o azee a kanisa ko Judea kukirira kwa Barinaba na Sauli.   </div><ul class='tnav'>
<li><a href='index.htm'>Mahendo</a></li>
<li><a href='ACT10.htm'>&lt;</a></li>
<li><a href='ACT.htm'>11</a></li>
<li><a href='ACT12.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V3">11:3</a>
<span class="xo">11:3 </span><span class="xt">10:28; Agal 2:12</span></p>
<p class="x" id="FN2"><span class="notemark"></span><a class="notebackref" href="#V5">11:5</a>
<span class="xo">11:5-12 </span><span class="xt">10:11-20</span></p>
<p class="x" id="FN3"><span class="notemark"></span><a class="notebackref" href="#V14">11:14</a>
<span class="xo">11:14 </span><span class="xt">16:31</span></p>
<p class="x" id="FN4"><span class="notemark"></span><a class="notebackref" href="#V15">11:15</a>
<span class="xo">11:15 </span><span class="xt">2:4</span></p>
<p class="x" id="FN5"><span class="notemark"></span><a class="notebackref" href="#V16">11:16</a>
<span class="xo">11:16 </span><span class="xt">1:5</span></p>
<p class="x" id="FN6"><span class="notemark"></span><a class="notebackref" href="#V18">11:18</a>
<span class="xo">11:18 </span><span class="xt">13:48; 14:15, 27; 15:4, 12, 22-29; 17:12; 18:5-11; 19:8-10; 20:21</span></p>
<p class="x" id="FN7"><span class="notemark"></span><a class="notebackref" href="#V19">11:19</a>
<span class="xo">11:19 </span><span class="xt">8:1-4</span></p>
<p class="x" id="FN8"><span class="notemark"></span><a class="notebackref" href="#V20">11:20</a>
<span class="xo">11:20 </span><span class="xt">Joh 7:35</span></p>
<p class="x" id="FN9"><span class="notemark"></span><a class="notebackref" href="#V21">11:21</a>
<span class="xo">11:21 </span><span class="xt">2:41</span></p>
<p class="x" id="FN10"><span class="notemark"></span><a class="notebackref" href="#V23">11:23</a>
<span class="xo">11:23 </span><span class="xt">13:43; 14:22; 15:32; 16:40; 18:23; 20:1, 28-31</span></p>
<p class="x" id="FN11"><span class="notemark"></span><a class="notebackref" href="#V25">11:25</a>
<span class="xo">11:25 </span><span class="xt">9:30</span></p>
<p class="x" id="FN12"><span class="notemark"></span><a class="notebackref" href="#V27">11:27</a>
<span class="xo">11:27 </span><span class="xt">13:1; 15:32</span></p>
<p class="x" id="FN13"><span class="notemark"></span><a class="notebackref" href="#V28">11:28</a>
<span class="xo">11:28 </span><span class="xt">21:10</span></p>
<p class="x" id="FN14"><span class="notemark"></span><a class="notebackref" href="#V29">11:29</a>
<span class="xo">11:29-30 </span><span class="xt">12:12, 25; Arum 15:26; 1 Akor 16:1; 2 Akor 8:4; 9:2, 12; Agal 2:10</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

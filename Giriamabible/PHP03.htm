<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Afilipi 3</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Afilipi</a></li>
<li><a href='PHP02.htm'>&lt;</a></li>
<li><a href='PHP.htm'>3</a></li>
<li><a href='PHP04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>K'akuna kit'u kibomu here kumumanya Masihi </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">3:1 2:18</span></a>Vikara ndugu zangu, Bwana na amugere raha nyinji. Sindatsoka kumwambira gaga kwenda-kwenda, mana gandamwikat'o.   </div><div class='p'> <span class="verse" id="V2">2&#160;</span><a href="#FN2" class="notemark"><span class="popup">3:2 2 Akor 11:13</span></a>Dzimanyirireni na o at'u ai. Mino hatha niaiha k'uro. Manaamba suthi ungizwe lwembeni ndo uokolwe.   <span class="verse" id="V3">3&#160;</span><a href="#FN3" class="notemark"><span class="popup">3:3 Arum 2:28-29</span></a>Siswi fwangizwa lwembeni kiroho, na hunamuvoya Mulungu kukirira na Rohowe, na uryahu uzima fuupatao kwa Masihi Jesu, funaunyeth'era, k'ahuthuwa maut'u ga mwiri.   <span class="verse" id="V4">4&#160;</span><a href="#FN4" class="notemark"><span class="popup">3:4 2 Akor 11:18, 21</span></a>Kala kuna mut'u ariye were ana sababu ya kudziona kukala anadima kudziokola kwa mahendoge, be ngere ni mimi. Kala at'u ni kuokolwa ni zho marizho, be jeri wenye ngere zhanikala.   <span class="verse" id="V5">5&#160;</span><a href="#FN5" class="notemark"><span class="popup">3:5 Luk 1:59; Arum 11:1</span></a>Kwa kukala nangizwa lwembeni nirihokala nidzafisha siku nane. Ni Muiziraeli, wa mbari ya Benjamini, Mueburania kidanga. Were ni Farisayo ambaye were nathuwa Sheria ya Kiyahudi jeri-jeri.   <span class="verse" id="V6">6&#160;</span><a href="#FN6" class="notemark"><span class="popup">3:6 Mahe 8:3; 22:4; 26:9-11</span></a>Na were be nina moho sana wa kutesa kanisa. Yo Sheria ya Kiyahudi were naithuwat'o sana, bila kukoseza.   </div><div class='p'> <span class="verse" id="V7">7&#160;</span><a href="#FN7" class="notemark"><span class="popup">3:7 Math' 13:44, 46</span></a>Ela gago gosi nirigogaona kukala gana faidha, vivi be nagathala kukala ni hasara kwa ut'u wa Masihi.   <span class="verse" id="V8">8&#160;</span>Ee, kila kit'u nachona ni hasara kwa viryahu kumumanya Masihi Jesu Bwana wangu, kurizho na mana zhomu kukira zhosi. Kwa ut'u wa iye nidzavitsuha zhosi k'anda, here mavi, ili nimupate Masihi   <span class="verse" id="V9">9&#160;</span><a href="#FN8" class="notemark"><span class="popup">3:9 Arum 1:17</span></a>na nigwirane naye ngwa. Vikara hachi yangu si ya mimi mwenye kudzipatira kwa kuthuwa Sheria, ela ni iryahu niipatayo kumbola kwa Mulungu kwa kumukuluhira Masihi.   <span class="verse" id="V10">10&#160;</span><a href="#FN9" class="notemark"><span class="popup">3:10-11 Arum 6:8-11; Niteseke dza iye: 2 Akor 4:10-11; Kufufuka: Mahe 4:2; Arum 5:17</span></a>Vivi zhosi zhakala ili nimumanye Masihi hamwenga na zo nguvu zirizomufufula. Kidza namala niteseke dza vizho arizhoteseka na hatha kala ni kufwa nifwe dza iye,   <span class="verse" id="V11">11&#160;</span>ili vichadimikika nifufulwe kula nyufuni.   </div><div class='p'> <span class="verse" id="V12">12&#160;</span><a href="#FN10" class="notemark"><span class="popup">3:12 1 T'imo 6:12; 2 T'imo 4:7; Aebu 12:1</span></a>Siamba kukala maut'u gaga nidzagonya kare kugapata, hedu kukala vivi be ni kamili kare, hatha. Ninajeza kwenda-kwenda nigapate, kwani Masihi Jesu wanitsagula akinihendya wakwe.   <span class="verse" id="V13">13&#160;</span>Ndugu zangu, sidzihalira kukala nidzavipata kare, hatha bule. Ut'u niuhendao ni kusahau zhosi virizhokira na kujeza zhadimikikazho kuthuwa cho nindichokipata ko mbere.   <span class="verse" id="V14">14&#160;</span><a href="#FN11" class="notemark"><span class="popup">3:14 1 Akor 9:24-25</span></a>Kwa vizho nakot'a malo mwenga kwa mwenga muhaka mwisho, ili nikapate yo zawadi ariyo Mulungu anafwihira kuko dzulu kukirira kwa Masihi Jesu.   <span class="verse" id="V15">15&#160;</span>Siswi hosi hurio at'u azima kiroho nihukale hunaaza kivivi. Na hatha kala hangine unaaza kivingine, Mulungu andakugunulira hatha ung'alirwe.   <span class="verse" id="V16">16&#160;</span><a href="#FN12" class="notemark"><span class="popup">3:16 Agal 6:15-16</span></a>Ela hamwenga na vizho, nifuhakikishe kukala garyahu furigogapata, funagathuwa.   </div><div class='p'> <span class="verse" id="V17">17&#160;</span><a href="#FN13" class="notemark"><span class="popup">3:17 1 Akor 4:16; 1 P'et 5:3</span></a>Ndugu zangu, at'u siswi be fwamwanyesa mufano mudzo siswi. Kwa vizho uigeni kidza mudzifundishe kula kwa at'u angine maigao wo mufano wehu.   <span class="verse" id="V18">18&#160;</span><a href="#FN14" class="notemark"><span class="popup">3:18 1 Akor 1:23; Agal 6:12</span></a>Kwani kuna at'u anji mario mahendo gao gananyesa kukala manadharau musalaba wa Masihi. Nami si lwa kwandza bule kumwambira dzulu za at'u aa, namwambira kare. Ela kwa kukala nina utsungu munji, ninamwambira kaheri.   <span class="verse" id="V19">19&#160;</span><a href="#FN15" class="notemark"><span class="popup">3:19 Arum 16:18</span></a>Mulungu wao ni th'amaa za miri yao. Manadzionyera maut'u ambago be yo karakara makaona aebu nago. Manaaza maut'u ga haha urumwenguni h'akeye. Bai mwisho wa at'u ao ni kwanongwa-nongwa kamare.   </div><div class='p'> <span class="verse" id="V20">20&#160;</span><a href="#FN16" class="notemark"><span class="popup">3:20 Aefe 2:6; Aebu 13:14</span></a>Ela sino kwehu ni mulunguni. Naswi hunamuthariza kwa hamu mwokoli wehu Bwana Jesu Masihi kumbola kuko.   <span class="verse" id="V21">21&#160;</span><a href="#FN17" class="notemark"><span class="popup">3:21 Arum 8:29; 1 Akor 15:25, 28, 43-53; Akol 3:4</span></a>Iye andaigaluza ii miri yehu minyonge ikale here wo mwiriwe mudzo wa nguma, kwa kuhumira zo nguvuze ahumirazo kureha vit'u zhosi ts'ini za uthawaliwe.   </div><ul class='tnav'>
<li><a href='index.htm'>Afilipi</a></li>
<li><a href='PHP02.htm'>&lt;</a></li>
<li><a href='PHP.htm'>3</a></li>
<li><a href='PHP04.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">3:1</a>
<span class="xo">3:1 </span><span class="xt">2:18</span></p>
<p class="x" id="FN2"><span class="notemark"></span><a class="notebackref" href="#V2">3:2</a>
<span class="xo">3:2 </span><span class="xt">2 Akor 11:13</span></p>
<p class="x" id="FN3"><span class="notemark"></span><a class="notebackref" href="#V3">3:3</a>
<span class="xo">3:3 </span><span class="xt">Arum 2:28-29</span></p>
<p class="x" id="FN4"><span class="notemark"></span><a class="notebackref" href="#V4">3:4</a>
<span class="xo">3:4 </span><span class="xt">2 Akor 11:18, 21</span></p>
<p class="x" id="FN5"><span class="notemark"></span><a class="notebackref" href="#V5">3:5</a>
<span class="xo">3:5 </span><span class="xt">Luk 1:59; Arum 11:1</span></p>
<p class="x" id="FN6"><span class="notemark"></span><a class="notebackref" href="#V6">3:6</a>
<span class="xo">3:6 </span><span class="xt">Mahe 8:3; 22:4; 26:9-11</span></p>
<p class="x" id="FN7"><span class="notemark"></span><a class="notebackref" href="#V7">3:7</a>
<span class="xo">3:7 </span><span class="xt">Math' 13:44, 46</span></p>
<p class="x" id="FN8"><span class="notemark"></span><a class="notebackref" href="#V9">3:9</a>
<span class="xo">3:9 </span><span class="xt">Arum 1:17</span></p>
<p class="f" id="FN9"><span class="notemark"></span><a class="notebackref" href="#V10">3:10</a>
<span class="fr">3:10-11 </span><span class="ft">Arum 6:8-11; Niteseke dza iye: 2 Akor 4:10-11; Kufufuka: Mahe 4:2; Arum 5:17</span></p>
<p class="x" id="FN10"><span class="notemark"></span><a class="notebackref" href="#V12">3:12</a>
<span class="xo">3:12 </span><span class="xt">1 T'imo 6:12; 2 T'imo 4:7; Aebu 12:1</span></p>
<p class="x" id="FN11"><span class="notemark"></span><a class="notebackref" href="#V14">3:14</a>
<span class="xo">3:14 </span><span class="xt">1 Akor 9:24-25</span></p>
<p class="x" id="FN12"><span class="notemark"></span><a class="notebackref" href="#V16">3:16</a>
<span class="xo">3:16 </span><span class="xt">Agal 6:15-16</span></p>
<p class="x" id="FN13"><span class="notemark"></span><a class="notebackref" href="#V17">3:17</a>
<span class="xo">3:17 </span><span class="xt">1 Akor 4:16; 1 P'et 5:3</span></p>
<p class="x" id="FN14"><span class="notemark"></span><a class="notebackref" href="#V18">3:18</a>
<span class="xo">3:18 </span><span class="xt">1 Akor 1:23; Agal 6:12</span></p>
<p class="x" id="FN15"><span class="notemark"></span><a class="notebackref" href="#V19">3:19</a>
<span class="xo">3:19 </span><span class="xt">Arum 16:18</span></p>
<p class="x" id="FN16"><span class="notemark"></span><a class="notebackref" href="#V20">3:20</a>
<span class="xo">3:20 </span><span class="xt">Aefe 2:6; Aebu 13:14</span></p>
<p class="x" id="FN17"><span class="notemark"></span><a class="notebackref" href="#V21">3:21</a>
<span class="xo">3:21 </span><span class="xt">Arum 8:29; 1 Akor 15:25, 28, 43-53; Akol 3:4</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Arumi 9</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Arumi</a></li>
<li><a href='ROM08.htm'>&lt;</a></li>
<li><a href='ROM.htm'>9</a></li>
<li><a href='ROM10.htm'>&gt;</a></li>
</ul>
<div class="main">
 
<div class='chapterlabel' id="V0"> 9</div><div class='s'>Mulungu atsagulazho at'u </div> <div class='p'> <span class="verse" id="V1">1&#160;</span>Mimi ni kahi za Masihi, kwa vizho gaga niganenago haha be si ga ulongo bule, ni ga ujeri. Moyo wangu mino unathawalwa ni Roho Mweri, nawo una ushahidhi kamare kukala gaga niganenago ni ga ujeri.   <span class="verse" id="V2">2&#160;</span><a href="#FN1" class="notemark"><span class="popup">9:2-3 Kumbo 32:32</span></a>Ninashononeka zhomu, kidza nina utsungu usiwogoma kahi za moyo wangu,   <span class="verse" id="V3">3&#160;</span>nikiaza ndugu zangu Aiziraeli, at'u a lukolo lwangu lwenye. Kwani sikahere nikalaniwa ni Mulungu na kutoswa na Masihi kwa ut'u wao ao.   <span class="verse" id="V4">4&#160;</span><a href="#FN2" class="notemark"><span class="popup">9:4 Kuhendywa ana: Kumbo 4:22; Hose 11:1; Nguma: Kumbo 16:10; 24:16-17; 40:34-35; Kilagane: Mwan 17:7; Kumbo 24:7-8; Sheria: Kumbo 20-24; Kilagane: 3:2, 4; 4:13, 17; Agal 3:6, 14</span></a>Aiziraeli ni at'u mario Mulungu waatsagula akiahendya anae. Iye waanyesa ngumaye na akiika vilagane hamwenga nao. Kidza waap'a Sheria na ahadi, kidza akiafundisha kumuvoya.   <span class="verse" id="V5">5&#160;</span><a href="#FN3" class="notemark"><span class="popup">9:5 15:8; Kumbo 3:6, 15; Masihi: Math' 1:1; Arum 1:3-4</span></a>At'u a Mulungu here ano Burahemu, Isaka, na Jakobu ni at'u a kwao. Hatha Masihi naye kahi za udamu wa kwakwe wambola kahi za lukolo lulo. Iye ndiye athawalaye vit'u zhosi. Ni Mulungu, na naalikwe hatha kare na kare. H'aami.   </div><div class='p'> <span class="verse" id="V6">6&#160;</span><a href="#FN4" class="notemark"><span class="popup">9:6 3:3-4; 2:28-29</span></a>Nikinena vivi siamba kukala Mulungu k'athimiza vilaganezhe, hatha bule. Kwani si Aiziraeli osi mario ni atsagulwa a Mulungu.   <span class="verse" id="V7">7&#160;</span><a href="#FN5" class="notemark"><span class="popup">9:7 Mwan 21:12; Math' 3:9</span></a>Kidza si at'u osi mariombola kwa Burahemu maifwao ana a Burahemu. Mana Mulungu wamwamba Burahemu, “Lukolo lwa kwako lundathalwa kula kwa Isaka.”   <span class="verse" id="V8">8&#160;</span><a href="#FN6" class="notemark"><span class="popup">9:8 Agal 3:7; 4:23</span></a>Vivi vinamanisha kukala, ana mariozhalwa kawaida k'amathalwa kukala ni ana a Mulungu, ela ana a ahadi ndo mathalwao kukala ni lukolo lwa Burahemu.   <span class="verse" id="V9">9&#160;</span><a href="#FN7" class="notemark"><span class="popup">9:9 Mwan 18:10, 14</span></a>Kwani Mulungu wamulaga Burahemu akimwamba, “Nindauya wakathi dza uu na Sera andakala ana mwana.”   </div><div class='p'> <span class="verse" id="V10">10&#160;</span><a href="#FN8" class="notemark"><span class="popup">9:10-12 Mwan 25:21-23; Arum 11:6</span></a>H'aya, Rabeka naye wafunga mimba na mulume mumwenga, naye ni iye mukare wehu Isaka.   <span class="verse" id="V11">11-12&#160;</span>Wakathi ahoho aa marihokala machere ndani, na k'amadzahenda ut'u wowosi udzo hedu uwi, Mulungu wamwamba Rabeka kukala, “Ye mukulu andamuhumikira ye muvaha.” Mulungu wahenda vivi ili anyese kukala, akimutsagula mut'u anamutsagula kwa lengo ra kwakwe mwenye na here arizhopanga mwenye kumwiha. K'atsagula mut'u kwa mahendoge madzo.   <span class="verse" id="V13">13&#160;</span><a href="#FN9" class="notemark"><span class="popup">9:13 Mala 1:2-3</span></a>Kwani Maoro ganaamba kukala, “Namuhendza Jakobu, ela Esau ye, nikimumena.”   </div><div class='p'> <span class="verse" id="V14">14&#160;</span><a href="#FN10" class="notemark"><span class="popup">9:14 3:5; Kumbu 32:4</span></a>Vino vikara funadima kuamba kukala Mulungu k'ahenda hachi? Hatha bule!   <span class="verse" id="V15">15&#160;</span><a href="#FN11" class="notemark"><span class="popup">9:15 Kumbo 33:19; Math' 20:1-15</span></a>Mana iye wanena na Musa akimwamba,  </div><div class='q'>“Nindamuonera mbazi kila mut'u nihendzaye kumuonera mbazi,  </div><div class='q2'>Nindamuhurumia kila nihendzaye kumuhurumia.”   </div><div class='m'> <span class="verse" id="V16">16&#160;</span><a href="#FN12" class="notemark"><span class="popup">9:16 Aefe 2:8</span></a>Kwa vizho kutsagulwa kunategemea mbazi za Mulungu, k'akutegemea kuhendza kwa mut'u mwenye hedu chadiche.   <span class="verse" id="V17">17&#160;</span><a href="#FN13" class="notemark"><span class="popup">9:17 Kumbo 9:16</span></a>Kwani kahi za Maoro Mulungu wamwamba Farao kukala, “Nakuhendya muthawali ili nikuhumire kunyesa nguvu zangu na kumanyisa dzina rangu kahi za urumwengu muzima.”   <span class="verse" id="V18">18&#160;</span><a href="#FN14" class="notemark"><span class="popup">9:18 Kumbo 4:21; 7:3; 9:12; 14:4; 1 P'et 2:8</span></a>Kwa vizho bai, Mulungu nikumuonera mbazi kila ahendzaye kumuonera mbazi. Kidza anadima kumuhendya mut'u yoyosi akale na singo nyomu here ahendzazho iye.   </div><div class='p'> <span class="verse" id="V19">19&#160;</span>Hangine unadima kuuza ukaamba, “Kala k'akuna mut'u adimaye kupinga mahendzo ga Mulungu, kwanoni Mulungu analaumu at'u na iye nde aahendyaye mahende zho ahendzazho?”   <span class="verse" id="V20">20&#160;</span><a href="#FN15" class="notemark"><span class="popup">9:20 Isa 29:16; 45:9</span></a>Ela we mudamu u h'ani hatha upigane k'anani na Mulungu? Vidze, ino nyungu inadima kumuza ye muumbi wa kwakwe ikaamba, “Kwanoni waniumba vino we?”   <span class="verse" id="V21">21&#160;</span><a href="#FN16" class="notemark"><span class="popup">9:21 Jere 18:6; 2 T'imo 2:20</span></a>Samba yuno muumbi ana hachi ya kuhenda here ahendzazho. Iye anadima kuumba nyungu mbiri kula kwa ulongo umwenga. Nyungu mwenga ikakala ya mahumizi maalumu, na nyingine ikakala ya mahumizi ga kawaida thu.   </div><div class='p'> <span class="verse" id="V22">22&#160;</span><a href="#FN17" class="notemark"><span class="popup">9:22 2:4, 8</span></a>Na vivi be vi karakara na zho arizhohenda Mulungu. K'adzatsoka kuavumirira aryahu at'u mariomutsukiza, ario iye waathayarishira kwanongwa-nongwa. Naye arihohenda vivi were anamala k'oroze na nguvuze zidime kumanyikana.   <span class="verse" id="V23">23&#160;</span><a href="#FN18" class="notemark"><span class="popup">9:23 5:2</span></a>Kidza wahendza anyese yo nguma nyinji ariyo nayo, na ariyofup'a hatha siswi ariohendza kufuonera mbazi, yani siswi ariofuthayarisha kuhokera nguma ya kwakwe.   <span class="verse" id="V24">24&#160;</span><a href="#FN19" class="notemark"><span class="popup">9:24 1:16; 10:12</span></a>Kwani siswi ndiswi ariofwiha, si kumbola kwa Ayahudi h'akeye, ela hatha kumbola kwa at'u mario si Ayahudi.   <span class="verse" id="V25">25&#160;</span><a href="#FN20" class="notemark"><span class="popup">9:25 Hose 2:23; 1 P'et 2:10</span></a>Mana Mulungu wanena kukirira na nabii Hosea akiamba,  </div><div class='q'>“Aryahu mariokala si at'u angu  </div><div class='q2'>nindaaiha, ‘at'u angu.’  </div><div class='q'>Na aryahu niriokala siaendzi  </div><div class='q2'>nindaaiha, ‘ahendzwi angu.’ ”   </div><div class='q'> <span class="verse" id="V26">26&#160;</span><a href="#FN21" class="notemark"><span class="popup">9:26 Hose 1:10</span></a>“Na kahi za haryahu hat'u marihoambwa,  </div><div class='q2'>‘Ninwi k'amu at'u angu bule,’  </div><div class='q'>haho henye mandaifwa,  </div><div class='q2'>‘ana a Mulungu ariye moyo.’ ”   </div><div class='m'> <span class="verse" id="V27">27&#160;</span><a href="#FN22" class="notemark"><span class="popup">9:27-28 Isa 10:22-23</span></a>Na hatha nabii Isaya wanena dzulu za Aiziraeli akiamba,  </div><div class='q'>“Ingahokala Aiziraeli ni anji here mutsanga wa p'wani,  </div><div class='q2'>achache ao ndio mandiookolwa.   </div><div class='q'> <span class="verse" id="V28">28&#160;</span>Kwani Bwana anadza hukumu urumwengu haraka,  </div><div class='q2'>na hukumu ya kwakwe indakala kamili.”   </div><div class='m'> <span class="verse" id="V29">29&#160;</span><a href="#FN23" class="notemark"><span class="popup">9:29 Isa 1:9</span></a>Ndo haho kapindi Isaya wanena kimbere akiamba,  </div><div class='q'>“Kala si iye Bwana wa majeshi kusaza at'u kahi za kabila rehu,  </div><div class='q2'>ngere fu here at'u a Sodomu,  </div><div class='q2'>fungahalanishwa na at'u a Gomora.”   </div><div class='s'>Kwanoni Aiziraeli makosa uhachi </div> <div class='p'> <span class="verse" id="V30">30&#160;</span><a href="#FN24" class="notemark"><span class="popup">9:30 10:20</span></a>Kwa vizho zhenye bai, funadima fukaamba kukala o at'u mario si Ayahudi, mariokala were hatha k'amamala uhachi kwa Mulungu, vivi be mahendywa ahachi kukirira na kuko kukuluhira kwa kwao.   <span class="verse" id="V31">31&#160;</span><a href="#FN25" class="notemark"><span class="popup">9:31 10:2-3</span></a>Ela Aiziraeli mariokala manamala kukala enye hachi kwa kuthuwa Sheria o, k'amayadimire bule iyo Sheria.   <span class="verse" id="V32">32&#160;</span><a href="#FN26" class="notemark"><span class="popup">9:32 4:4-5</span></a>Vikara swali ni kwamba, kwanoni mashindwa? Jibure ni kwamba, Aiziraeli k'amapatire uhachi kwa kukala k'amaumalire kwa kukuluhira, maumala kwa mahendo gao, nawo k'aupatikana kwa mahendo bai. Bai kwa kuhenda vizho, makirikwala riryahu iwe ra kukwalwa.   <span class="verse" id="V33">33&#160;</span><a href="#FN27" class="notemark"><span class="popup">9:33 Isa 8:14; 28:16; 1 P'et 2:6-8</span></a>Here Maoro gaambazho,  </div><div class='q'>“Lolani, ninaika iwe kuko Sayuni.  </div><div class='q2'>Iwe riro rindaahendya at'u marikwale.  </div><div class='q2'>Nao makirikwala rindaagwaga.  </div><div class='q'>Ela iye amukuluhiraye, k'andaaibishwa bule.”   </div><ul class='tnav'>
<li><a href='index.htm'>Arumi</a></li>
<li><a href='ROM08.htm'>&lt;</a></li>
<li><a href='ROM.htm'>9</a></li>
<li><a href='ROM10.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V2">9:2</a>
<span class="xo">9:2-3 </span><span class="xt">Kumbo 32:32</span></p>
<p class="f" id="FN2"><span class="notemark"></span><a class="notebackref" href="#V4">9:4</a>
<span class="fr">9:4 </span><span class="ft">Kuhendywa ana: Kumbo 4:22; Hose 11:1; Nguma: Kumbo 16:10; 24:16-17; 40:34-35; Kilagane: Mwan 17:7; Kumbo 24:7-8; Sheria: Kumbo 20-24; Kilagane: 3:2, 4; 4:13, 17; Agal 3:6, 14</span></p>
<p class="f" id="FN3"><span class="notemark"></span><a class="notebackref" href="#V5">9:5</a>
<span class="fr">9:5 </span><span class="ft">15:8; Kumbo 3:6, 15; Masihi: Math' 1:1; Arum 1:3-4</span></p>
<p class="x" id="FN4"><span class="notemark"></span><a class="notebackref" href="#V6">9:6</a>
<span class="xo">9:6 </span><span class="xt">3:3-4; 2:28-29</span></p>
<p class="x" id="FN5"><span class="notemark"></span><a class="notebackref" href="#V7">9:7</a>
<span class="xo">9:7 </span><span class="xt">Mwan 21:12; Math' 3:9</span></p>
<p class="x" id="FN6"><span class="notemark"></span><a class="notebackref" href="#V8">9:8</a>
<span class="xo">9:8 </span><span class="xt">Agal 3:7; 4:23</span></p>
<p class="x" id="FN7"><span class="notemark"></span><a class="notebackref" href="#V9">9:9</a>
<span class="xo">9:9 </span><span class="xt">Mwan 18:10, 14</span></p>
<p class="x" id="FN8"><span class="notemark"></span><a class="notebackref" href="#V10">9:10</a>
<span class="xo">9:10-12 </span><span class="xt">Mwan 25:21-23; Arum 11:6</span></p>
<p class="x" id="FN9"><span class="notemark"></span><a class="notebackref" href="#V13">9:13</a>
<span class="xo">9:13 </span><span class="xt">Mala 1:2-3</span></p>
<p class="x" id="FN10"><span class="notemark"></span><a class="notebackref" href="#V14">9:14</a>
<span class="xo">9:14 </span><span class="xt">3:5; Kumbu 32:4</span></p>
<p class="x" id="FN11"><span class="notemark"></span><a class="notebackref" href="#V15">9:15</a>
<span class="xo">9:15 </span><span class="xt">Kumbo 33:19; Math' 20:1-15</span></p>
<p class="x" id="FN12"><span class="notemark"></span><a class="notebackref" href="#V16">9:16</a>
<span class="xo">9:16 </span><span class="xt">Aefe 2:8</span></p>
<p class="x" id="FN13"><span class="notemark"></span><a class="notebackref" href="#V17">9:17</a>
<span class="xo">9:17 </span><span class="xt">Kumbo 9:16</span></p>
<p class="x" id="FN14"><span class="notemark"></span><a class="notebackref" href="#V18">9:18</a>
<span class="xo">9:18 </span><span class="xt">Kumbo 4:21; 7:3; 9:12; 14:4; 1 P'et 2:8</span></p>
<p class="x" id="FN15"><span class="notemark"></span><a class="notebackref" href="#V20">9:20</a>
<span class="xo">9:20 </span><span class="xt">Isa 29:16; 45:9</span></p>
<p class="x" id="FN16"><span class="notemark"></span><a class="notebackref" href="#V21">9:21</a>
<span class="xo">9:21 </span><span class="xt">Jere 18:6; 2 T'imo 2:20</span></p>
<p class="x" id="FN17"><span class="notemark"></span><a class="notebackref" href="#V22">9:22</a>
<span class="xo">9:22 </span><span class="xt">2:4, 8</span></p>
<p class="x" id="FN18"><span class="notemark"></span><a class="notebackref" href="#V23">9:23</a>
<span class="xo">9:23 </span><span class="xt">5:2</span></p>
<p class="x" id="FN19"><span class="notemark"></span><a class="notebackref" href="#V24">9:24</a>
<span class="xo">9:24 </span><span class="xt">1:16; 10:12</span></p>
<p class="x" id="FN20"><span class="notemark"></span><a class="notebackref" href="#V25">9:25</a>
<span class="xo">9:25 </span><span class="xt">Hose 2:23; 1 P'et 2:10</span></p>
<p class="x" id="FN21"><span class="notemark"></span><a class="notebackref" href="#V26">9:26</a>
<span class="xo">9:26 </span><span class="xt">Hose 1:10</span></p>
<p class="x" id="FN22"><span class="notemark"></span><a class="notebackref" href="#V27">9:27</a>
<span class="xo">9:27-28 </span><span class="xt">Isa 10:22-23</span></p>
<p class="x" id="FN23"><span class="notemark"></span><a class="notebackref" href="#V29">9:29</a>
<span class="xo">9:29 </span><span class="xt">Isa 1:9</span></p>
<p class="x" id="FN24"><span class="notemark"></span><a class="notebackref" href="#V30">9:30</a>
<span class="xo">9:30 </span><span class="xt">10:20</span></p>
<p class="x" id="FN25"><span class="notemark"></span><a class="notebackref" href="#V31">9:31</a>
<span class="xo">9:31 </span><span class="xt">10:2-3</span></p>
<p class="x" id="FN26"><span class="notemark"></span><a class="notebackref" href="#V32">9:32</a>
<span class="xo">9:32 </span><span class="xt">4:4-5</span></p>
<p class="x" id="FN27"><span class="notemark"></span><a class="notebackref" href="#V33">9:33</a>
<span class="xo">9:33 </span><span class="xt">Isa 8:14; 28:16; 1 P'et 2:6-8</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

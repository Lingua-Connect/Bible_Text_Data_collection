<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Mahendo 26</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Mahendo</a></li>
<li><a href='ACT25.htm'>&lt;</a></li>
<li><a href='ACT.htm'>26</a></li>
<li><a href='ACT27.htm'>&gt;</a></li>
</ul>
<div class="main">
 
<div class='chapterlabel' id="V0"> 26</div><div class='s'>P'aulo anadzihehera mbere za Agiripa </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">26:1 9:15</span></a>Bai muthawali Agiripa akimwamba P'aulo, “H'aya hudzakup'a ruhusa, dzihehere.” Ndo P'aulo akiavungira mukono na akikwatya kudzihehera akiamba,   <span class="verse" id="V2">2&#160;</span>“Muthawali Agiripa, mut'u mimi be nadziona kukala nina bahathi sana kuima mberezo vivi rero na kudzihehera na gago gosi nirigo naambwa nago ni o Ayahudi.   <span class="verse" id="V3">3&#160;</span>Haswa na bahathi kwa viryahu ambazho uwe mwenye unagamanya t'ot'ot'o go maadha gosi ga Ayahudi na zo tofauti zao, kwa vizho nakuvoya vichadimikika uvumirire na unisirikize.   </div><div class='p'> <span class="verse" id="V4">4&#160;</span><a href="#FN2" class="notemark"><span class="popup">26:4 Agal 1:14</span></a>“K'ahana Muyahudi hatha mumwenga ariye k'amanya mitoere yangu hangu uthana wangu hatha vivi. Kila mut'u anamanya kula hangu chaho viryahu mitoere yangu irizhokala, hangu ko kwehu T'ariso na ko Jerusalemu.   <span class="verse" id="V5">5&#160;</span><a href="#FN3" class="notemark"><span class="popup">26:5 23:6</span></a>O at'u madzanimanya miaka minji kukala mimi naishi here mwanachama wa chama cha Mafarisayo, ambacho ndo chenye sheria k'omu zaidhi. Na makihendza manadima kukwambira dzulu za gaga.   <span class="verse" id="V6">6&#160;</span><a href="#FN4" class="notemark"><span class="popup">26:6-8 23:6; 24:15; 28:20</span></a>Vino bai ni haha nanena k'esi kwa ut'u wa th'amaa yangu niriyo nayo dzulu za gago ambago Mulungu waalaga o akare ehu.   <span class="verse" id="V7">7&#160;</span>Ahadi ii ya at'u kufufulwa ndo iahendyayo at'u a zo mbari zehu kumi na mbiri, makale na th'amaa nayo. Ndosa manamuhumikira Mulungu kwa chadi usiku na mutsana. Nami bai ninashithakiwa ni o Ayahudi kwa kukala nina th'amaa iyo h'ewe muheshimiwa Muthawali!   <span class="verse" id="V8">8&#160;</span>Kwanoni munaona vikomu kukuluhira kukala Mulungu anadima kufufula at'u?   </div><div class='p'> <span class="verse" id="V9">9&#160;</span><a href="#FN5" class="notemark"><span class="popup">26:9-11 8:3</span></a>“Kunena wo ujeri mimi mwenye, be nakala naona nihende zhosi nadimazho kuripinga ro dzina ra Jesu wa Nazareth'i.   <span class="verse" id="V10">10&#160;</span>Nazho vizho ndo nirizhohenda zhenye kuko Jerusalemu. Nap'ewa wadimi ni o alombi abomu nami nikiagwira o at'u a Mulungu na nikiangiza kifungoni, na marihokala manahukumiwa kwalagwa napiga k'ura yangu kukala malagwe.   <span class="verse" id="V11">11&#160;</span>Nangira kahi za masinagogi k'ana nyinji kuhakikisha manangizwa akili, na nahenda zhosi nadimazho kualazimisha mamukufuru Mulungu. Ut'u uu were udzanihayusa tha nichenda kahi za midzi ya kure kwendaadengereka na kuatesa.   <span class="verse" id="V12">12&#160;</span><a href="#FN6" class="notemark"><span class="popup">26:12-18 9:1-22; 22:5-16</span></a>Bai nirihokala nichere na gago, nagerwa ruhusa na malagizo ni o alombi abomu nami nikiuka kwenda Damesiki.   <span class="verse" id="V13">13&#160;</span>Vikara mo ngirani, murongo wa dzuwa ra vitswani, naona mulangaza h'ewe muthawali kula ko dzulu mulunguni. Mulangaza uwo were unang'ala hatha ro dzuwa kuuya nyuma. Bai wanipiga mimi na o andzangu huriokala hu charoni hosini.   <span class="verse" id="V14">14&#160;</span>Naswi hosi hukigwa ho ts'i na nikisikira sauthi ya mut'u ikinena nami kwa Kieburania ikiamba, ‘Sauli! Sauli mbona unanitesa? Unapiga hala k'onjo uwe.’   <span class="verse" id="V15">15&#160;</span>Bai nikiuza nikiamba, ‘Ndiwe h'ani kwani we Bwana?’ Ye Bwana akidzigidzya akiamba, ‘Ndimi Jesu, ye umutesaye.   <span class="verse" id="V16">16&#160;</span>Vikara vivi ungarara uime na magulugo. Kwani mimi nidzakwambolera ili nikutsagule ukale muhumiki wangu na uambire at'u zho udzizhozhona, na kidza uambire na garyahu nindigokwanyesa.   <span class="verse" id="V17">17&#160;</span>Nindakuthizha kula kwa ao at'uo enye na kula kwa o at'u mario si Ayahudi. Mimi ninakuhuma kuko kwa at'u ao,   <span class="verse" id="V18">18&#160;</span><a href="#FN7" class="notemark"><span class="popup">26:18 Aefe 2:2; 5:8-14; Akol 1:13</span></a>ili ukaang'aze matso, na uagaluze mambole kizani mangire mulangazani, na kidza uamboze kula kwa nguvu za Shethani na mamugalukire Mulungu, ili kwa kunikuluhira mimi madime kusamehewa dambi zao na makale mana hat'u kahi za ao at'u mariotsagulwa ni Mulungu.’   </div><div class='p'> <span class="verse" id="V19">19&#160;</span>“Kwa vizho bai h'ewe Muthawali Agiripa gago maono ga mulunguni be nagatii kamare.   <span class="verse" id="V20">20&#160;</span><a href="#FN8" class="notemark"><span class="popup">26:20 9:20, 28-29; Luk 3:8</span></a>Bai kwandza kamare nikiahubiri o at'u ko Damesiki, na ko Jerusalemu na kila hat'u kahi za yo ts'i ya Judea, na kidza nikiahubiri o at'u mario si Ayahudi nao. Naahubiri nikiambira kukala manav̱irya mathubu na mamugalukire Mulungu, na mahende mahendo gandigonyesa kukala madzathubu jeri.   <span class="verse" id="V21">21&#160;</span>Vizho bai ndo virizhoahenda o Ayahudi manigwire kahi za wo muhala wa ro Hekalu na majeze kunalaga.   <span class="verse" id="V22">22&#160;</span>Ela Mulungu adzaenderera kunaviza hatha vivi rero, na ndosa niimire haha kumboza ushahidhi kwa at'u osi, abomu kwa athithe. Mut'u mimi sinena mangine, hasihokala gago garigoambwa ni o manabii na Musa kukala gandahendeka,   <span class="verse" id="V23">23&#160;</span><a href="#FN9" class="notemark"><span class="popup">26:23 3:15; Isa 49:6; Luk 24:46-47; 1 Akor 15:20</span></a>nago ni gago ga kukala ye Masihi andateseka na andakala wa kwandza kufufuka kula kifwani, na andaambiriza o Ayahudi na o at'u mario si Ayahudi dzulu za wo mulangaza wa wokolwi.”   </div><div class='p'> <span class="verse" id="V24">24&#160;</span>Bai P'aulo arihokala anaenderera kudzihehera, ye Fesito wapiga k'ululu akimutsindza ludhimi akiamba, “Una vilalu we P'aulo! Yo elimuyo nyinji idzakuhayusa!”   </div><div class='p'> <span class="verse" id="V25">25&#160;</span>P'aulo akidzigidzya akiamba, “Sina vilalu bule, muheshimiwa Fesito zho ninenazho be ni ujeri uhuhu.   <span class="verse" id="V26">26&#160;</span><a href="#FN10" class="notemark"><span class="popup">26:26 Joh 18:20</span></a>Ye Muthawali Agiripa anagamanya t'ot'ot'o gaga nami nadima kunena naye wazi-wazi hasiho woga, na namanya kamare kukala k'ahana hatha mwenga ridziromukira, mana maut'u gaga k'agahenderwe njamani bule.   <span class="verse" id="V27">27&#160;</span>Naamba, we muthawali Agiripa unaakuluhira o manabii? Nimanyazho ni kwamba unaakuluhira.”   <span class="verse" id="V28">28&#160;</span><a href="#FN11" class="notemark"><span class="popup">26:28 11:26</span></a>Kusikira vizho ye Agiripa akimwamba P'aulo, “Vino be unaona kukala unadima kunihendya Mumasihia kwa muda mufuti namuna ii?”   <span class="verse" id="V29">29&#160;</span>P'aulo akidzigidzya akiamba, “Vindahala muda mure hedu mufuti mino simanya. Nivoyacho kwa Mulungu ni uwe, na si uwe h'akeyo thu, ela hatha aa angine osi mario mananisirikiza vivi rero mukale dza mimi, isihokala ii minyororo thu.”   </div><div class='p'> <span class="verse" id="V30">30&#160;</span>Bai ye muthawali, na ye luwali, na ye Berinike na osini mariokala makeresi hamwenga nao marungarara,   <span class="verse" id="V31">31&#160;</span><a href="#FN12" class="notemark"><span class="popup">26:31 23:29</span></a>na machambola mo chumbani, bai wakathi manasumurira ao h'akiyao, maamba, “Mut'u yuyu k'ahenda ut'u wowosi uwi ambawo unadima kumuhendya alagwe hedu hatha kufungwa jela.”   </div><div class='p'> <span class="verse" id="V32">32&#160;</span><a href="#FN13" class="notemark"><span class="popup">26:32 25:11-12</span></a>Gonya Agiripa akimwamba Fesito, “Kala si zho zha kukala yuyu mwanamulume wavoya ahirikwe ko kwa Kaisari, be hatha akarichwa huru.”   </div><ul class='tnav'>
<li><a href='index.htm'>Mahendo</a></li>
<li><a href='ACT25.htm'>&lt;</a></li>
<li><a href='ACT.htm'>26</a></li>
<li><a href='ACT27.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">26:1</a>
<span class="xo">26:1 </span><span class="xt">9:15</span></p>
<p class="x" id="FN2"><span class="notemark"></span><a class="notebackref" href="#V4">26:4</a>
<span class="xo">26:4 </span><span class="xt">Agal 1:14</span></p>
<p class="x" id="FN3"><span class="notemark"></span><a class="notebackref" href="#V5">26:5</a>
<span class="xo">26:5 </span><span class="xt">23:6</span></p>
<p class="x" id="FN4"><span class="notemark"></span><a class="notebackref" href="#V6">26:6</a>
<span class="xo">26:6-8 </span><span class="xt">23:6; 24:15; 28:20</span></p>
<p class="x" id="FN5"><span class="notemark"></span><a class="notebackref" href="#V9">26:9</a>
<span class="xo">26:9-11 </span><span class="xt">8:3</span></p>
<p class="x" id="FN6"><span class="notemark"></span><a class="notebackref" href="#V12">26:12</a>
<span class="xo">26:12-18 </span><span class="xt">9:1-22; 22:5-16</span></p>
<p class="x" id="FN7"><span class="notemark"></span><a class="notebackref" href="#V18">26:18</a>
<span class="xo">26:18 </span><span class="xt">Aefe 2:2; 5:8-14; Akol 1:13</span></p>
<p class="x" id="FN8"><span class="notemark"></span><a class="notebackref" href="#V20">26:20</a>
<span class="xo">26:20 </span><span class="xt">9:20, 28-29; Luk 3:8</span></p>
<p class="x" id="FN9"><span class="notemark"></span><a class="notebackref" href="#V23">26:23</a>
<span class="xo">26:23 </span><span class="xt">3:15; Isa 49:6; Luk 24:46-47; 1 Akor 15:20</span></p>
<p class="x" id="FN10"><span class="notemark"></span><a class="notebackref" href="#V26">26:26</a>
<span class="xo">26:26 </span><span class="xt">Joh 18:20</span></p>
<p class="x" id="FN11"><span class="notemark"></span><a class="notebackref" href="#V28">26:28</a>
<span class="xo">26:28 </span><span class="xt">11:26</span></p>
<p class="x" id="FN12"><span class="notemark"></span><a class="notebackref" href="#V31">26:31</a>
<span class="xo">26:31 </span><span class="xt">23:29</span></p>
<p class="x" id="FN13"><span class="notemark"></span><a class="notebackref" href="#V32">26:32</a>
<span class="xo">26:32 </span><span class="xt">25:11-12</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

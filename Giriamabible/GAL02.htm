<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Agalatia 2</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Agalatia</a></li>
<li><a href='GAL01.htm'>&lt;</a></li>
<li><a href='GAL.htm'>2</a></li>
<li><a href='GAL03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>P'aulo anakubaliwa ni ahumwi </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">2:1-10 Mahe 15:1-19</span></a><a href="#FN2" class="notemark"><span class="popup">2:1-2 1 Akor 15:2; Afil 2:16; Barinaba: Mahe 4:36; Tito: 2 Akor 2:13</span></a>Bai bada ya miaka kumi na mine, nakwenda Jerusalemu kaheri. Charo kiki nakwenda na Barinaba. Furihokala funenda, fwamuhala Tito fuchenda hosi.   <span class="verse" id="V2">2&#160;</span><a href="#FN3" class="notemark"><span class="popup">2:2 2:6, 9</span></a>Kuko Jerusalemu nakwenda kwa kukala Mulungu were wanigunulira nende kuko. Vikara nirihofika kuko, naavuha k'anda aryahu marioambwa ndo vilongozi a kanisa na fukisumurira. Nikiaeleza lwazu uryahu Uv̱oro Udzo niuhubirio at'u mario si Ayahudi. Nahenda vivi, ili iryahu kazi niriyohenda na niriyo nichere kuihenda hatha vivi, isikale ya kihuhu bule.   <span class="verse" id="V3">3&#160;</span>Na were funa Tito, mut'u ariye si Muyahudi, ni Muyunani, ela o vilongozi k'amaambire, “Chaa suthi angizwe lwembeni.”   <span class="verse" id="V4">4&#160;</span><a href="#FN4" class="notemark"><span class="popup">2:4 1:7; 5:1, 13; Mahe 15:1, 24; 1 Akor 9:21</span></a>Uv̱oro uwo wa kwangizwa lwembeni, wakudza na at'u mariodzihendya kukala ni ndugu na makidzangiza kahikahi zehu kisiri. Lengo rao were ni kuchunguza na kuhunongera uhuru wehu furio nao kahi za Masihi Jesu, na mafuhendye atumwa a Sheria ya Kiyahudi.   <span class="verse" id="V5">5&#160;</span>Bai gago gao k'afugakubalire hatha vichache, mana were funahendza uwo ujeri wa Uv̱oro Udzo uenderere kukala nanwi.   <span class="verse" id="V6">6&#160;</span><a href="#FN5" class="notemark"><span class="popup">2:6 Arum 2:11</span></a>Hatha ao at'u mario manaambwa ni vilongozi, kidza k'amangezere chochosi zaidhi ya gago nifundishago. Na chamba ni vilongozi a namuna yani, mino gago k'aganithethenya. Mana Mulungu k'aamba mut'u ni mudzo hedu si mudzo, kwa kumulola kwa uso.   <span class="verse" id="V7">7&#160;</span><a href="#FN6" class="notemark"><span class="popup">2:7 1:15-16; Arum 1:5</span></a>Bai ao mamanya kukala Mulungu wanip'a kazi ya kuhubiri Uv̱oro Udzo kwa o at'u mario si Ayahudi, dza viryahu arizhomup'a P'et'ero kazi ya kuhubiri Uv̱oro Udzo kwa Ayahudi.   <span class="verse" id="V8">8&#160;</span>Mana iye Mulungu ariyehenda kazi na P'et'ero kahi za kaziye ya uhumwi kwa Ayahudi, nde iye ariyehenda kazi nami kahi za uhumwi wangu kwa at'u mario si Ayahudi.   <span class="verse" id="V9">9&#160;</span>Ndo o ano Jakobu, K'efa, na Johana, mario were manaambwa ndo vilongozi abomu, makifuunga mukono mimi na Barinaba, mana maona viryahu Mulungu arizhonip'a kazi ii ya mana. Kwa vizho fukikubaliana kukala, ao maahubiri Ayahudi, sino swi fuahubiri at'u mario si Ayahudi.   <span class="verse" id="V10">10&#160;</span><a href="#FN7" class="notemark"><span class="popup">2:10 Arum 15:26</span></a>Kit'u marichofuvoya, ni kwamba fusiasahau o ndugu masikini kuko Jerusalemu. Nami kicho be were ni kit'u ambacho ni thayari sana kukihenda.   </div><div class='s'>P'aulo anamuchemera P'et'ero </div> <div class='p'> <span class="verse" id="V11">11&#160;</span>Vikara K'efa arihokala adzire kuko Anitiokia, namuchemera mbere za at'u, mana wakala anahenda maut'u garigo si karakara.   <span class="verse" id="V12">12&#160;</span><a href="#FN8" class="notemark"><span class="popup">2:12 Mahe 11:3</span></a>Wakathi arihokala adzire kuko, wakala akirya chakurya na ndugu mario si Ayahudi. Ela siku mwenga kurihokala kudzire at'u mariokala madzahumwa ni Jakobu, K'efa wadzithenga akikala k'arya nao kaheri. Na wahenda vivi kwa kukala were anaagoha o Ayahudi mariokala manaamba kukala ndugu mario si Ayahudi, suthi mangizwe lwembeni.   <span class="verse" id="V13">13&#160;</span>Bai aryahu ndugu a Kiyahudi marihoona viryahu, ao nao makidzangiza kahi za kuko kudzihendya kwa K'efa, vivi zhamuhendya Barinaba naye achangira kahi za ko kudzihendya kwao.   </div><div class='p'> <span class="verse" id="V14">14&#160;</span>Vikara nirihoona vizho mahendazho k'avithuwana na uwo ujeri wa Uv̱oro Udzo, nikimuchemera ye K'efa mbere zao osi. Nikiamba, “Uwe u Muyahudi, ela ko k'uishi here Muyahudi, unaishi here mut'u ariye si Muyahudi. H'aya vikara una hachi yani, kualazimisha at'u mario si Ayahudi maishi here Ayahudi?   <span class="verse" id="V15">15&#160;</span>Siswi fwazhalwa Ayahudi, na k'ahudziona kukala hu adambi dza here huaonazho at'u mario si Ayahudi.   <span class="verse" id="V16">16&#160;</span><a href="#FN9" class="notemark"><span class="popup">2:16 3:10-12; Arum 3:20-30</span></a>Ela hatha vizho, funamanya kukala mut'u akimukuluhira Jesu Masihi, ndizho anahendywa muhachi, si kwa kuthuwa Sheria ya Kiyahudi. Ndosa hatha siswi fwamukuluhira Masihi Jesu, ili kukirira na iye Masihi, fuhendywe ahachi. Kwa kukala k'akuna mudamu adimaye kuhendywa muhachi kwa kuthuwa Sheria.   <span class="verse" id="V17">17&#160;</span><a href="#FN10" class="notemark"><span class="popup">2:17 Arum 2:17–3:20</span></a>Vikara chamba kuko kumukuluhira Masihi afuhendye ahachi, be vinafuhendya fuonewe ni at'u kukala fu ‘adambi,’ vidze, yuno Masihi ni muhumiki wa dambi? Hatha bule!   <span class="verse" id="V18">18&#160;</span>Bai vit'u virizho nagonya kuvibanda-banda, gonya nikwache kuvijenga lusha, nindakala ninanyesa lwazu kukala, ninahenda dambi jeri.   <span class="verse" id="V19">19&#160;</span><a href="#FN11" class="notemark"><span class="popup">2:19 6:14; Arum 7:6; 6:2-4</span></a>Kwani mimi nakala nikiithuwa sana yo Sheria, ela nikidzaifwerera, ili maisha gangu nimuishire Mulungu.   <span class="verse" id="V20">20&#160;</span><a href="#FN12" class="notemark"><span class="popup">2:20 1:4; Joh 17:23; Arum 8:10-11; 2 Akor 5:14</span></a>Mimi nami nasulubiwa na Masihi, kwa vizho vivi mimi simi niishiye kaheri, ni iye Masihi nde aishiye ndani mwangu. Na gago maisha nigaishigo vivi, be ninagaishi kwa kumukuluhira iye Mwana wa Mulungu. Iye wanihendza zhomu, hatha akidzilazha alagwe kwa ut'u wa mimi.   <span class="verse" id="V21">21&#160;</span>Na yo nema ya Mulungu sidima kuikahala bule. Kwani kalaho mut'u anahendywa muhachi kwa kuthuwa Sheria ya Kiyahudi, be ngere iye Masihi wafwa bule.”   </div><ul class='tnav'>
<li><a href='index.htm'>Agalatia</a></li>
<li><a href='GAL01.htm'>&lt;</a></li>
<li><a href='GAL.htm'>2</a></li>
<li><a href='GAL03.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">2:1</a>
<span class="xo">2:1-10 </span><span class="xt">Mahe 15:1-19</span></p>
<p class="f" id="FN2"><span class="notemark"></span><a class="notebackref" href="#V1">2:1</a>
<span class="fr">2:1-2 </span><span class="ft">1 Akor 15:2; Afil 2:16; Barinaba: Mahe 4:36; Tito: 2 Akor 2:13</span></p>
<p class="x" id="FN3"><span class="notemark"></span><a class="notebackref" href="#V2">2:2</a>
<span class="xo">2:2 </span><span class="xt">2:6, 9</span></p>
<p class="x" id="FN4"><span class="notemark"></span><a class="notebackref" href="#V4">2:4</a>
<span class="xo">2:4 </span><span class="xt">1:7; 5:1, 13; Mahe 15:1, 24; 1 Akor 9:21</span></p>
<p class="x" id="FN5"><span class="notemark"></span><a class="notebackref" href="#V6">2:6</a>
<span class="xo">2:6 </span><span class="xt">Arum 2:11</span></p>
<p class="x" id="FN6"><span class="notemark"></span><a class="notebackref" href="#V7">2:7</a>
<span class="xo">2:7 </span><span class="xt">1:15-16; Arum 1:5</span></p>
<p class="x" id="FN7"><span class="notemark"></span><a class="notebackref" href="#V10">2:10</a>
<span class="xo">2:10 </span><span class="xt">Arum 15:26</span></p>
<p class="x" id="FN8"><span class="notemark"></span><a class="notebackref" href="#V12">2:12</a>
<span class="xo">2:12 </span><span class="xt">Mahe 11:3</span></p>
<p class="x" id="FN9"><span class="notemark"></span><a class="notebackref" href="#V16">2:16</a>
<span class="xo">2:16 </span><span class="xt">3:10-12; Arum 3:20-30</span></p>
<p class="x" id="FN10"><span class="notemark"></span><a class="notebackref" href="#V17">2:17</a>
<span class="xo">2:17 </span><span class="xt">Arum 2:17–3:20</span></p>
<p class="x" id="FN11"><span class="notemark"></span><a class="notebackref" href="#V19">2:19</a>
<span class="xo">2:19 </span><span class="xt">6:14; Arum 7:6; 6:2-4</span></p>
<p class="x" id="FN12"><span class="notemark"></span><a class="notebackref" href="#V20">2:20</a>
<span class="xo">2:20 </span><span class="xt">1:4; Joh 17:23; Arum 8:10-11; 2 Akor 5:14</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Jakobu 4</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Jakobu</a></li>
<li><a href='JAS03.htm'>&lt;</a></li>
<li><a href='JAS.htm'>4</a></li>
<li><a href='JAS05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>Urumwengu si wa kugwira usena </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">4:1 Arum 7:5; 1 P'et 2:11</span></a>Bai ni kit'u chani kino kitumacho hatha munanenezana na kugwadulana-gwadulana? H'aya, kit'u kirehacho maut'u gago ni kiki: Ninwi kahi za mioyo yenu munavufwa kuno na kuno ni th'amaa mbii zidzizomwadzala.   <span class="verse" id="V2">2&#160;</span><a href="#FN2" class="notemark"><span class="popup">4:2 1 Joh 3:16</span></a>Munathamani vit'u na k'amuvipata, ndosa munalagana. Munamizira mahe vit'ungwa, ela k'amuvipata, ndosa munagwaga k'ondo na kuheha. Chausa kitumacho hatha k'amuna murizho ni kwamba k'amumuvoya Mulungu zho vit'u vizho.   <span class="verse" id="V3">3&#160;</span>Na hatha mumuvoyaho Mulungu, k'amupata kit'u, mana ninwi chamba munavoya nikukala mudzapanga kare mukipata zho vit'u mundavihumira kudzifwahiza enye.   <span class="verse" id="V4">4&#160;</span><a href="#FN3" class="notemark"><span class="popup">4:4 Math' 6:24; Joh 15:18-19; 1 Joh 2:15</span></a>Ii, hatha mu here azindzi t'i. Vino be k'amumanya kukala mukiugwira usena wo urumwengu mundakala mahadhui a Mulungu? Mut'u yoyosi augwiraye usena uu urumwengu kwa kuthuwa maut'uge, k'adima kukala musena wa Mulungu.   <span class="verse" id="V5">5&#160;</span>Samba munamanya kamare kukala Maoro gananena ujeri. Maoro ganaamba kukala, “Iye Roho wa Mulungu ariye ndani mwehu ana wivu, k'endzi mut'u mungine akale mo moyoni bule.”   <span class="verse" id="V6">6&#160;</span><a href="#FN4" class="notemark"><span class="popup">4:6 4:10; Ndhum 3:34; Math' 23:12; 1 P'et 5:5</span></a>Ela bai Mulungu nikuhuonera mbazi sana, ndosa Maoro ganaamba,  </div><div class='q'>“Mulungu nikuapinga at'u madzionyao,  </div><div class='q2'>ela nikuap'a nema at'u ap'ore.”   </div><div class='p'> <span class="verse" id="V7">7&#160;</span><a href="#FN5" class="notemark"><span class="popup">4:7 Aefe 6:12; 1 P'et 5:8-9</span></a>Kwa vizho bai, dzitserezeni kwa Mulungu. Mupingeni Shethani naye andachimbira.   <span class="verse" id="V8">8&#160;</span><a href="#FN6" class="notemark"><span class="popup">4:8 Zabu 18:20, 24; Isa 1:16; Zaka 1:2-3; Mala 3:6-7</span></a>Musongerereni hehi Mulungu, naye andamusongerera hehi. Nwi enye dambi, h'aya gatsuseni maisha genu. Nwi murio muna mioyo miri-miri, h'aya itsuseni mioyo yenu mudime kuthuwa umwenga.   <span class="verse" id="V9">9&#160;</span><a href="#FN7" class="notemark"><span class="popup">4:9 Luk 6:25</span></a>Shikithikani, na murire. Musipige kw'akw'a bule, ela rirani. Yo raha yenu naigaluke mukale na kigondzi!   <span class="verse" id="V10">10&#160;</span><a href="#FN8" class="notemark"><span class="popup">4:10 4:6; 1 P'et 5:6</span></a>Dzitserezeni kwa Bwana Mulungu naye andamwanula.   </div><div class='s'>Kwamboza makosa mwandziyo si vidzo </div> <div class='p'> <span class="verse" id="V11">11&#160;</span><a href="#FN9" class="notemark"><span class="popup">4:11 Zabu 101:5; 1 P'et 2:1</span></a>Ndugu zangu, musinenane bule. Kwani mut'u amunenaye vii mwandziwe hedu hatha kumwamboza makosa, be nikukala anainena vii yo sheria na kuyomboza makosa. Nawe chamba yo sheria unayomboza makosa, h'aya be kuithuwa bule, unayomboza makosa.   <span class="verse" id="V12">12&#160;</span><a href="#FN10" class="notemark"><span class="popup">4:12 Arum 14:4; 1 Akor 4:5</span></a>Alazhaye sheria ni mumwenga thu, naye ni Mulungu. Iye nde ariye anadima kuhukumu. Mulungu nde adimaye kumwakola mut'u hedu kumwanonga-nonga kare na kare. H'aya, we mudamu u h'ani hatha umuhukumu mwandziyo?   </div><div class='s'>Mudamu umanya ulako, ela wendako k'ukumanya </div> <div class='p'> <span class="verse" id="V13">13&#160;</span><a href="#FN11" class="notemark"><span class="popup">4:13-14 Ndhum 27:1; Luk 12:18-20</span></a>Vikara sirikizani ninwi at'u murio mudzazowera kuamba, “Vivi rero hedu machero fundauka fwende safari hatha mudzi fulani. Kuko, fundakukala mwaka muzima kuhenda biashara ya kwangiza p'esa.”   <span class="verse" id="V14">14&#160;</span><a href="#FN12" class="notemark"><span class="popup">4:14 Ayub 7:9-10; Zabu 39:5</span></a>Vidze munamanya machero mundalamuka azima? Ninwi mu here kunje thu. Kunje ni kugit'ana kwa muda, gonya ukahenda kuona ridzangamika kare.   <span class="verse" id="V15">15&#160;</span><a href="#FN13" class="notemark"><span class="popup">4:15 Mahe 18:21; Arum 1:10; 1 Akor 4:19; 16:7</span></a>K'amuona h'e, karakara mungaamba vivi, “Mulungu ahendzaho, chamba fu azima, fundahenda vivi na vivi.”   <span class="verse" id="V16">16&#160;</span><a href="#FN14" class="notemark"><span class="popup">4:16 1 T'imo 6:17; 1 Joh 2:16</span></a>Ela ninwi, so muhendazho, hat'uhe munadzihendya kumanya sana. Kudzionya kuku bai ni kui.   </div><div class='p'> <span class="verse" id="V17">17&#160;</span><a href="#FN15" class="notemark"><span class="popup">4:17 Luk 12:47</span></a>Mut'u yoyosi amanyaye riro ridzo av̱iryaro kuhenda, gonya ko k'andarihenda, nikukala anahenda dambi.   </div><ul class='tnav'>
<li><a href='index.htm'>Jakobu</a></li>
<li><a href='JAS03.htm'>&lt;</a></li>
<li><a href='JAS.htm'>4</a></li>
<li><a href='JAS05.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">4:1</a>
<span class="xo">4:1 </span><span class="xt">Arum 7:5; 1 P'et 2:11</span></p>
<p class="x" id="FN2"><span class="notemark"></span><a class="notebackref" href="#V2">4:2</a>
<span class="xo">4:2 </span><span class="xt">1 Joh 3:16</span></p>
<p class="x" id="FN3"><span class="notemark"></span><a class="notebackref" href="#V4">4:4</a>
<span class="xo">4:4 </span><span class="xt">Math' 6:24; Joh 15:18-19; 1 Joh 2:15</span></p>
<p class="x" id="FN4"><span class="notemark"></span><a class="notebackref" href="#V6">4:6</a>
<span class="xo">4:6 </span><span class="xt">4:10; Ndhum 3:34; Math' 23:12; 1 P'et 5:5</span></p>
<p class="x" id="FN5"><span class="notemark"></span><a class="notebackref" href="#V7">4:7</a>
<span class="xo">4:7 </span><span class="xt">Aefe 6:12; 1 P'et 5:8-9</span></p>
<p class="x" id="FN6"><span class="notemark"></span><a class="notebackref" href="#V8">4:8</a>
<span class="xo">4:8 </span><span class="xt">Zabu 18:20, 24; Isa 1:16; Zaka 1:2-3; Mala 3:6-7</span></p>
<p class="x" id="FN7"><span class="notemark"></span><a class="notebackref" href="#V9">4:9</a>
<span class="xo">4:9 </span><span class="xt">Luk 6:25</span></p>
<p class="x" id="FN8"><span class="notemark"></span><a class="notebackref" href="#V10">4:10</a>
<span class="xo">4:10 </span><span class="xt">4:6; 1 P'et 5:6</span></p>
<p class="x" id="FN9"><span class="notemark"></span><a class="notebackref" href="#V11">4:11</a>
<span class="xo">4:11 </span><span class="xt">Zabu 101:5; 1 P'et 2:1</span></p>
<p class="x" id="FN10"><span class="notemark"></span><a class="notebackref" href="#V12">4:12</a>
<span class="xo">4:12 </span><span class="xt">Arum 14:4; 1 Akor 4:5</span></p>
<p class="x" id="FN11"><span class="notemark"></span><a class="notebackref" href="#V13">4:13</a>
<span class="xo">4:13-14 </span><span class="xt">Ndhum 27:1; Luk 12:18-20</span></p>
<p class="x" id="FN12"><span class="notemark"></span><a class="notebackref" href="#V14">4:14</a>
<span class="xo">4:14 </span><span class="xt">Ayub 7:9-10; Zabu 39:5</span></p>
<p class="x" id="FN13"><span class="notemark"></span><a class="notebackref" href="#V15">4:15</a>
<span class="xo">4:15 </span><span class="xt">Mahe 18:21; Arum 1:10; 1 Akor 4:19; 16:7</span></p>
<p class="x" id="FN14"><span class="notemark"></span><a class="notebackref" href="#V16">4:16</a>
<span class="xo">4:16 </span><span class="xt">1 T'imo 6:17; 1 Joh 2:16</span></p>
<p class="x" id="FN15"><span class="notemark"></span><a class="notebackref" href="#V17">4:17</a>
<span class="xo">4:17 </span><span class="xt">Luk 12:47</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

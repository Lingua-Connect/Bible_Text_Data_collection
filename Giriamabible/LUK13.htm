<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Luka 13</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Luka</a></li>
<li><a href='LUK12.htm'>&lt;</a></li>
<li><a href='LUK.htm'>13</a></li>
<li><a href='LUK14.htm'>&gt;</a></li>
</ul>
<div class="main">
 
<div class='chapterlabel' id="V0"> 13</div><div class='s'>Kuthubu dambi hedu ufwe </div> <div class='p'> <span class="verse" id="V1">1&#160;</span>Bai kahi za wakathi uryahu were hana at'u ambao mamwambira Jesu dzulu za Agalilaya ambao Liwali P'ilato watsanganya yo milatso yao na yo ya sadaka zao.   <span class="verse" id="V2">2&#160;</span>Jesu akiadzigidzya akiamba, “Be, munaona kukala ano Agalilaya were mana dambi kukira ao Agalilaya angine, kwa kukala maona t'endere?   <span class="verse" id="V3">3&#160;</span><a href="#FN1" class="notemark"><span class="popup">13:3 Zabu 7:12</span></a>Hatha bule! Namwambira kamare, musihothubu, bai ninwi nyosi nanwi mundafwa dza ao.   <span class="verse" id="V4">4&#160;</span>Hedu munaona arya at'u kumi na anane mariofwa kwa kugwererwa ni munara ko Siloamu were mana makosa zaidhi kukira o at'u angine osi matoao ko Jerusalemu?   <span class="verse" id="V5">5&#160;</span>Hatha bule! Namwambira kamare, musihothubu, bai ninwi nyosi nanwi mundafwa dza ao.”   </div><div class='s'>Fumbo ra muhi usiwozhala matunda </div> <div class='p'> <span class="verse" id="V6">6&#160;</span><a href="#FN2" class="notemark"><span class="popup">13:6 Math' 21:19; Mar 11:13</span></a>Gonya Jesu akiambozera fumbo riri akiamba, “Kwereko mut'u mumwenga ariyekala ana mutini ariwoulaya kahi za mundawe wa mizabibu. Bai siku mwenga, achendamala matunda, ela k'endereona hatha mwenga.   <span class="verse" id="V7">7&#160;</span>K'uzhona zho bai, akimwamba ye mutsundziwe wa wo munda, ‘Lola, dzafisha miaka mihahu kudza nikimala matunda kula kwa uu mutini. H'aya utheme uugwage! Kwanoni uthuwe kwanonga mutsanga bule?’   <span class="verse" id="V8">8&#160;</span><a href="#FN3" class="notemark"><span class="popup">13:8 2 P'et 3:9, 15</span></a>Kusikira vizho, ye mutsundzi wa wo munda akimudzigidzya akiamba, ‘Bwana, up'e mwaka mungine mumwenga, nawo nindaurimira na niwangize mbolea.   <span class="verse" id="V9">9&#160;</span>Mwaka udzao ukizhala, vidzo, h'aa k'auzhalire ndzo uutheme.’ ”   </div><div class='s'>Jesu anahoza mwanamuche kahi za siku ya Sabato </div> <div class='p'> <span class="verse" id="V10">10&#160;</span><a href="#FN4" class="notemark"><span class="popup">13:10-17 Mar 2:27-28</span></a>Bai siku mwenga iriyokala ni Sabato, Jesu were anafundisha kahi za mwenga ra go masinagogi.   <span class="verse" id="V11">11&#160;</span>Na lola mumo kahi za ro sinagogi mwere muna mwanamuche ariye were ana p'ep'o ariyemulunya kwa miaka kumi na minane. Mwanamuche yuyu were akizama-zama naye were k'adima kugoloka wima kamare.   <span class="verse" id="V12">12&#160;</span>Bai Jesu arihomona wamwiha ho mbere na akimwamba, “M'ama udzavugulwa kula kahi za ukongoo.”   <span class="verse" id="V13">13&#160;</span>Gonya akimuikira mikono na haho henye akigoloka na akikwatya kumulika Mulungu.   </div><div class='p'> <span class="verse" id="V14">14&#160;</span><a href="#FN5" class="notemark"><span class="popup">13:14 Kumbo 20:9-10</span></a>Wee, kuona vizho ye mubomu wa ro sinagogi akitsukirwa kwa kukala Jesu were adzahoza kahi za yo siku ya Sabato. Bai akiambira o at'u akiamba, “Hana siku t'andahu ndzima ziv̱iryazo at'u kuhenda kazi, kwa vizho ndzoni siku zizo mudze muhozwe, ela si yo siku ya Sabato bule.”   <span class="verse" id="V15">15&#160;</span><a href="#FN6" class="notemark"><span class="popup">13:15-16 14:5; Math' 12:11-12</span></a>Ye Bwana akimudzigidzya akiamba, “H'enwi adzihendyi! Ni h'ani hano asiyevugula ng'ombeye hedu ndzowewe kwendaneswa kwa kukala ni siku ya Sabato?   <span class="verse" id="V16">16&#160;</span><a href="#FN7" class="notemark"><span class="popup">13:16 Mwana wa Burahemu: 1:54-55, 73; 3:8; 19:9</span></a>Bai kala nwi munahendazho, kwanoni yuno mwanamuche ariye ni mwana wa Burahemu kidza ariye wakelesizwa ni Shethani kwa miaka kumi na minane asivugulwe kahi za siku ya Sabato?”   <span class="verse" id="V17">17&#160;</span>Bai Jesu arihodzigidzya samupuli ii, o mahadhuie osi masala matso kodoo kumulola, ela bai o at'u angine osi were manafwahizwa kwa go maut'u ga nguma arigokala anagahenda.   </div><div class='s'>Fumbo ra katembe ka haradali </div> <div class='r'>Math'ayo 13:31-32; Mariko 4:30-32  </div><div class='p'> <span class="verse" id="V18">18&#160;</span>Gonya Jesu akiamba, “Uno uthawali wa Mulungu, be hatha udzahalana na noni? Hatha nindauhalanisha na noni be vino?   <span class="verse" id="V19">19&#160;</span><a href="#FN8" class="notemark"><span class="popup">13:19 Izik 17:23; Math' 13:31</span></a>Uwo uthawali udzahalana na katembe ka haradali, kariko mut'u mumwenga wakahala achendakalaya mundani mwakwe. Bai katembe kako kakikula hatha kakikala muhi, na unyama wa kubururuka ukidzaaka vitsunji kahi za zho vitaizhe.”   </div><div class='s'>Fumbo ra ts'ats'u </div> <div class='r'>Math'ayo 13:33  </div><div class='p'> <span class="verse" id="V20">20&#160;</span>Gonya Jesu akiuyira kaheri kuamba, “Uno uthawali wa Mulungu be hatha nindauhalanisha na noni?   <span class="verse" id="V21">21&#160;</span><a href="#FN9" class="notemark"><span class="popup">13:21 Math' 13:33</span></a>Uthawali wa mulunguni udzahalana na ts'ats'u iriyohalwa ni mwanamuche akivugira p'ishi t'ahu za unga wa ngano na ukikutuka wosi.”   </div><div class='s'>Muryango mufufu </div> <div class='r'>Math'ayo 7:13-14, 21-23  </div><div class='p'> <span class="verse" id="V22">22&#160;</span>Bai Jesu arihokala a ngirani kwenda ko mudzi wa Jerusalemu, wakirira kahi za midzi mibomu na midzi mithithe-mithithe kuafundisha at'u.   <span class="verse" id="V23">23&#160;</span>Bai mut'u mumwenga akimuza Jesu akiamba, “Bwana fuambe, ni at'u achache thu ndo mandiookoka?” Jesu akidzigidzya akiamba,   <span class="verse" id="V24">24&#160;</span>“Sitani zhomu mwangire kukirira uwo muryango mufufu, kwa kukala, namwambira kamare anji mandajeza kwangira, ela k'amandadima bule.   <span class="verse" id="V25">25&#160;</span><a href="#FN10" class="notemark"><span class="popup">13:25 Math' 25:11-12</span></a>Haho ye mwenye nyumba akiungarara na kuusindika wo muryango, be ninwi mundaima ko ndze kuno munaamba, ‘Bwana, huvugulire!’ Ela iye andamudzigidzya aambe, ‘At'u ninwi simumanya kala mu ano h'ani na mudzambola nahi.’   <span class="verse" id="V26">26&#160;</span>Nanwi mundadzigidzya muambe, ‘Samba fwarya na kunwa hosi we? Na kidza uwe ukifundisha kahi za zo barabara za midzi yehu?’   </div><div class='p'> <span class="verse" id="V27">27&#160;</span><a href="#FN11" class="notemark"><span class="popup">13:27 2 T'imo 2:19</span></a>“Ela iye andadzigidzya aambe, ‘At'u ninwi simumanya kala mu ano h'ani na mudzambolahi. H'aya nihaukirani mino, ahendi a mai nwi!’   </div><div class='p'> <span class="verse" id="V28">28&#160;</span>“Na kuko mundarira na kwafuna meno, haho mundihomona, Burahemu, Isaka, na Jakobu hamwenga na o manabii osini ma kahi za wo uthawali wa Mulungu, ela nwi enye nwi mudzatsufwa ndze.   <span class="verse" id="V29">29&#160;</span>At'u mandambola mwambolero wa dzuwa, na mutserero wa dzuwa, na kwa vuri na kwa mwaka, madze makeresi chakuryani kahi za uthawali wa Mulungu.   <span class="verse" id="V30">30&#160;</span><a href="#FN12" class="notemark"><span class="popup">13:30 Math' 19:30</span></a>Nanwi lolani, hana at'u ambao ni a mwisho, mario mandakala a kwandza, na ao a kwandza mandakala a mwisho.”   </div><div class='s'>Jesu anaushikithikira mudzi wa Jerusalemu </div> <div class='r'>Math'ayo 23:37-39  </div><div class='p'> <span class="verse" id="V31">31&#160;</span>Bai wakathi uwo-uwo vizho, Mafarisayo angine makudzamwambira Jesu, makiamba, “Hauke haha, na wende hat'u hohosi hangine, kwa kukala Herode anamala akwalage be vivi.”   <span class="verse" id="V32">32&#160;</span>Jesu akidzigidzya akiamba, “Endani mukarambire ro kala kukala, ‘Ninamboza p'ep'o na kuhoza at'u vivi rero na machero, na indihofika siku ya hahu ndagonya kazi yangu.’   <span class="verse" id="V33">33&#160;</span>Ela hatha vizho suthi nienderere na charo changu vivi rero na machero na muhondo, kwa kukala k'azhadimikika nabii afwe hat'u hangine hohosi hasihokala Jerusalemu!”   <span class="verse" id="V34">34&#160;</span>Bai Jesu arihogonya kunena vizho, akikwacha kuashikithikira at'u a Jerusalemu. Akiamba, “H'enwi at'u a Jerusalemu. Kazi yenu ni kualaga manabii na kuakot'a mawe ahumiki a Mulungu mahumwao kwenu. Ni mara nyingahi nidzizomala kumukundzumanya hamwenga here k'uk'u aafinikirazho anae na mahahage, ela mudzakahala?   <span class="verse" id="V35">35&#160;</span><a href="#FN13" class="notemark"><span class="popup">13:35 Zabu 118:26; Izik 10:18-19</span></a>Lolani mudzarichirwa enye nyumba yenu ikale gandzo. Nami namwambira kamare kukala, k'amundanona kaheri muhaka wakathi mundihokudzaamba, ‘Naahaswe iye adzaye kwa dzina ra Bwana.’ ”   </div><ul class='tnav'>
<li><a href='index.htm'>Luka</a></li>
<li><a href='LUK12.htm'>&lt;</a></li>
<li><a href='LUK.htm'>13</a></li>
<li><a href='LUK14.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V3">13:3</a>
<span class="xo">13:3 </span><span class="xt">Zabu 7:12</span></p>
<p class="x" id="FN2"><span class="notemark"></span><a class="notebackref" href="#V6">13:6</a>
<span class="xo">13:6 </span><span class="xt">Math' 21:19; Mar 11:13</span></p>
<p class="x" id="FN3"><span class="notemark"></span><a class="notebackref" href="#V8">13:8</a>
<span class="xo">13:8 </span><span class="xt">2 P'et 3:9, 15</span></p>
<p class="x" id="FN4"><span class="notemark"></span><a class="notebackref" href="#V10">13:10</a>
<span class="xo">13:10-17 </span><span class="xt">Mar 2:27-28</span></p>
<p class="x" id="FN5"><span class="notemark"></span><a class="notebackref" href="#V14">13:14</a>
<span class="xo">13:14 </span><span class="xt">Kumbo 20:9-10</span></p>
<p class="x" id="FN6"><span class="notemark"></span><a class="notebackref" href="#V15">13:15</a>
<span class="xo">13:15-16 </span><span class="xt">14:5; Math' 12:11-12</span></p>
<p class="f" id="FN7"><span class="notemark"></span><a class="notebackref" href="#V16">13:16</a>
<span class="fr">13:16 </span><span class="ft">Mwana wa Burahemu: 1:54-55, 73; 3:8; 19:9</span></p>
<p class="x" id="FN8"><span class="notemark"></span><a class="notebackref" href="#V19">13:19</a>
<span class="xo">13:19 </span><span class="xt">Izik 17:23; Math' 13:31</span></p>
<p class="x" id="FN9"><span class="notemark"></span><a class="notebackref" href="#V21">13:21</a>
<span class="xo">13:21 </span><span class="xt">Math' 13:33</span></p>
<p class="x" id="FN10"><span class="notemark"></span><a class="notebackref" href="#V25">13:25</a>
<span class="xo">13:25 </span><span class="xt">Math' 25:11-12</span></p>
<p class="x" id="FN11"><span class="notemark"></span><a class="notebackref" href="#V27">13:27</a>
<span class="xo">13:27 </span><span class="xt">2 T'imo 2:19</span></p>
<p class="x" id="FN12"><span class="notemark"></span><a class="notebackref" href="#V30">13:30</a>
<span class="xo">13:30 </span><span class="xt">Math' 19:30</span></p>
<p class="x" id="FN13"><span class="notemark"></span><a class="notebackref" href="#V35">13:35</a>
<span class="xo">13:35 </span><span class="xt">Zabu 118:26; Izik 10:18-19</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

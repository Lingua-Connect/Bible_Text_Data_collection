<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Johana 19</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Johana</a></li>
<li><a href='JHN18.htm'>&lt;</a></li>
<li><a href='JHN.htm'>19</a></li>
<li><a href='JHN20.htm'>&gt;</a></li>
</ul>
<div class="main">
 
<div class='chapterlabel' id="V0"> 19</div><div class='p'> <span class="verse" id="V1">1&#160;</span>Gonya P'ilato akilagiza Jesu apigwe vikotho.   <span class="verse" id="V2">2&#160;</span><a href="#FN1" class="notemark"><span class="popup">19:2 Luk 23:11</span></a>Kidza ao shikari, makitengeza kiremba cha miya na makimuvika Jesu kitswani. Kidza makihala riguwo ra rangi ya zambarau makimuvika.   <span class="verse" id="V3">3&#160;</span><a href="#FN2" class="notemark"><span class="popup">19:3 18:22</span></a>Na makiamba, “K'una ut'u muheshimiwa muthawali wa Ayahudi?” Na makimupiga makofi.   </div><div class='p'> <span class="verse" id="V4">4&#160;</span><a href="#FN3" class="notemark"><span class="popup">19:4 18:38; Luk 23:4</span></a>P'ilato achambola mo nyumbani kaheri na akiambira o Ayahudi akiamba, “Nindamwambozera haha ndze yuyu mut'u, mumanye kukala siona kukala adzahenda kihendo kii chochosi.”   <span class="verse" id="V5">5&#160;</span>Bai Jesu achambola ndze kuno adzavala kirembache cha miya na riguwo ra zambarau. Gonya P'ilato akiambira o at'u, “H'aya thiyuno!”   </div><div class='p'> <span class="verse" id="V6">6&#160;</span><a href="#FN4" class="notemark"><span class="popup">19:6 18:31</span></a>Bai o alombi abomu na arindzi ao marihomona Jesu, mapiga k'ululu na kuamba, “Musulubishe! Musulubishe!” P'ilato akiadzigidzya akiamba, “Muhaleni enye, mumusulubishe. Kwani mino simona na kosa rorosi.”   <span class="verse" id="V7">7&#160;</span><a href="#FN5" class="notemark"><span class="popup">19:7 Alaw 24:16; Math' 26:63-65; Joh 1:34; 5:18</span></a>Aryahu Ayahudi makimujibu makiamba, “Siswi huna sheria, na kulingana na sheria iyo vinav̱irya afwe, kwa kukala wadziamba ni Mwana wa Mulungu.”   </div><div class='p'> <span class="verse" id="V8">8&#160;</span>Bai P'ilato arihosikira maneno gaga, wakaza kungirwa ni woga zaidhi.   <span class="verse" id="V9">9&#160;</span><a href="#FN6" class="notemark"><span class="popup">19:9 Math' 26:62-63; 27:12, 14</span></a>Kidza achangira kaheri mo nyumbani mwakwe, hamwenga na Jesu. Gonya akimuza akiamba, “Kwenu ni hiko we?” Ela Jesu akinyamala zii.   <span class="verse" id="V10">10&#160;</span>Ndo, P'ilato akimuza akiamba, “Mbona k'unidzigidzya? Unamanya mino nina wadimi wa kukuricha huru hedu kukusulubisha?”   <span class="verse" id="V11">11&#160;</span><a href="#FN7" class="notemark"><span class="popup">19:11 10:18</span></a>Jesu akimudzigidzya akiamba, “K'ungere na wadimi wa kuhenda kit'u chochosi kwangu, kala kup'ewerwe wadimi uwo kula dzulu mulunguni. Kwa vizho ye mut'u adziyenireha kwako adzahenda dambi bomu kuriko uwe.”   </div><div class='p'> <span class="verse" id="V12">12&#160;</span><a href="#FN8" class="notemark"><span class="popup">19:12 18:37; Luk 23:2; Mahe 17:7</span></a>Neno riri ra Jesu ramuhendya P'ilato alole ngira yoyosi ya kumuricha Jesu huru. Ela aryahu Ayahudi makipiga londzo kudzigidzya, “Ukimuruhusu mut'u yuyu akale huru be hundamanya kukala k'u musena wa Kaisari. Unamanya kukala mut'u akidziamba ni muthawali haha, be a kinyume cha Kaisari.”   </div><div class='p'> <span class="verse" id="V13">13&#160;</span>P'ilato arihosikira vizho akimwamboza Jesu ko ndze kaheri. Kidza akikelesi kahi za kihiche cha hukumu kiricho were ki hat'u haifwaho Muhala wa Mawe ambaho kwa luga ya Kieburania hanaifwa Gabath'a.   <span class="verse" id="V14">14&#160;</span>Siku ii were ni siku ya Kuthayarishira P'asaka, saa here sitha vivi. P'ilato akiambira o Ayahudi akiamba, “H'aya Muthawali wenu siye!”   </div><div class='p'> <span class="verse" id="V15">15&#160;</span>Ela ao makipiga k'ululu makiamba, “Muse! Muse! Musulubishe!” P'ilato akiauza akiamba, “Vidze munamala nimusulubishe muthawali wenu?” O alombi abomu makimudzigidzya makiamba, “Siswi k'ahuna muthawali mungine isihokala Kaisari.”   </div><div class='p'> <span class="verse" id="V16">16&#160;</span>Kidza P'ilato akimulazha Jesu kwao mamusulubishe.   </div><div class='s'>Jesu anasulubiwa </div> <div class='r'>Math'ayo 27:32-44; Mariko 15:21-32; Luka 23:26-43  </div><div class='p'> <span class="verse" id="V17">17&#160;</span>Bai makimuhala Jesu na machenda naye kuno adzatsukula musalabawe muhaka hat'u haifwaho Ribeshe ra Kitswa hedu kwa Kieburania Gologoth'a.   <span class="verse" id="V18">18&#160;</span>Haho makimusulubisha hamwenga na at'u angine airi, mumwenga kuku na mungine kuku, na Jesu akikala a ho kahikahi yao.   <span class="verse" id="V19">19&#160;</span>Kabila ya vivi P'ilato were adzalagiza kukala maore kibao. Kidza akilagiza kwamba cho kibao makilunganye na wo musalaba na kukiora vivi: <span class='sc'>Jesu Wa Nazareth'i, Muthawali Wa Ayahudi.</span>   <span class="verse" id="V20">20&#160;</span>Haryahu hat'u marihokala mamusulubisha Jesu were ni hehi na wo mudzi. Ndosa Ayahudi anji makishoma cho kibao, nacho chere chaorwa kahi za luga ya Kieburania na ya Kiyunani na ya Kilatini.   <span class="verse" id="V21">21&#160;</span>Kidza aryahu alombi abomu a Kiyahudi makimwamba P'ilato, “Usiore ‘Muthawali wa Ayahudi,’ ela ora kukala yuyu mut'u wadziamba, ‘Mimi ni Muthawali wa Ayahudi.’ ”   <span class="verse" id="V22">22&#160;</span>Ela P'ilato akiamba, “Vizho nidzizhondhika ni vizho.”   </div><div class='p'> <span class="verse" id="V23">23&#160;</span>Shikari aryahu marihogonya kumusulubisha Jesu magazha mavwaloge kahi za mafungu mane, ili kila shikari apate fungu. Ela k'amatharurire valore ra ndani bule. Riryahu valo ra ndani rere k'arigwizanyirwe na ringine mana rere rashonwa rere mwenga.   <span class="verse" id="V24">24&#160;</span><a href="#FN9" class="notemark"><span class="popup">19:24 Zabu 22:18</span></a>Ndosa shikari makiambirana, “Nahusiritharure, hat'uhe nahuripigire k'ura hulole chamba rindahalwa ni h'ani.” Vivi virihokala zhathimiza garyahu Maoro gaambago,  </div><div class='q'>“Magazha nguwo zangu  </div><div class='q2'>na valo rangu ra ndani makiripigira k'ura.”   </div><div class='p'> <span class="verse" id="V25">25&#160;</span><a href="#FN10" class="notemark"><span class="popup">19:25 Math' 27:55-56; Luk 23:49</span></a>Bai vizho ndizho marizhohenda o shikari. Hehi na ho musalabani were haimire mameye Jesu na nduguye iye mameye na Maryamu mukaza Kilopa, na Maryamu Magidalena.   <span class="verse" id="V26">26&#160;</span><a href="#FN11" class="notemark"><span class="popup">19:26 13:23</span></a>Kidza Jesu arihomona mameye na ye mwanafundzi ariyemuhendza aimire hehi, akimwamba mameye, “M'ama, lola yuyu vikara nde mwanao”   <span class="verse" id="V27">27&#160;</span>Gonya akimwambira yuyahu mwanafundzi akiamba, “Vikara yuyu nde mameyo” Bai yuyahu mwanafundzi bada ya vivi akimuhala ye Maryamu mameye Jesu na achenda naye mudzini kwakwe.   </div><div class='s'>Jesu anamarigizika </div> <div class='r'>Math'ayo 27:45-56; Mariko 15:33-41; Luka 23:44-49  </div><div class='p'> <span class="verse" id="V28">28&#160;</span><a href="#FN12" class="notemark"><span class="popup">19:28 Zabu 22:15</span></a>Badaye Jesu kuno akimanya kukala adzagonya kaziye yosi, akiamba, “Nina k'ihu” Bai Maoro gakithimira.   </div><div class='p'> <span class="verse" id="V29">29&#160;</span><a href="#FN13" class="notemark"><span class="popup">19:29 Zabu 69:21</span></a>Na haho were hana kiya kithele siki. Bai makihala buwa makirivika mo sikini, gonya makimugolozeza Jesu anyunye.   <span class="verse" id="V30">30&#160;</span>Bai Jesu akinyunya ro siki, na akiamba, “Vidzagoma.” Gonya akizanya kitswache akitoka roho.   </div><div class='p'> <span class="verse" id="V31">31&#160;</span><a href="#FN14" class="notemark"><span class="popup">19:31 Kumbu 21:22-23</span></a>Vikara kwa kukala were ni siku ya kuthayarishira Sabato, o Ayahudi were k'amendzi yo miri isale ho misalabani kahi za yo siku ya Sabato, mana yo Sabato iyo were ni bomu. Bai machendamuvoya P'ilato kukala go magulu ga o asulubiwa gabandwe.   <span class="verse" id="V32">32&#160;</span>Kwa vizho shikari machendabanda magulu ga yuyahu wa kwandza na ga yuyahu wa hiri,   <span class="verse" id="V33">33&#160;</span>ela marihofika kwa Jesu makiona kukala adzagonya kufwa, kwa vizho k'amabandire maguluge.   <span class="verse" id="V34">34&#160;</span><a href="#FN15" class="notemark"><span class="popup">19:34 1 Joh 5:6</span></a>Ela shikari mumwenga akimudunga fumo ra lwavuni. Bai vichache zhenye milatso na madzi vichambola kula kahi za ro ranga ra lwavuni.   <span class="verse" id="V35">35&#160;</span><a href="#FN16" class="notemark"><span class="popup">19:35 15:27; 21:24</span></a>Ye muori wa maut'u gaga waona gakihendeka naye adzanena dzulu ya ut'u uu ili ninwi nanwi mukuluhire. Go arigoganena ni ga ujeri naye anamanya kukala ananena ujeri.   <span class="verse" id="V36">36&#160;</span><a href="#FN17" class="notemark"><span class="popup">19:36 Zabu 34:19-20; Kumbo 12:46</span></a>Bai vivi zhathimiza go Maoro gaambago, “K'amandabanda musozawe hatha mumwenga.”   <span class="verse" id="V37">37&#160;</span><a href="#FN18" class="notemark"><span class="popup">19:37 Zaka 12:10; Ugun 1:7</span></a>Na kidza kuna Maoro mangine gaambago, “Mandamulola iye mariyemudunga fumo.”   </div><div class='s'>Kuzikwa kwa Jesu </div> <div class='r'>Math'ayo 27:57-61; Mariko 15:42-47; Luka 23:50-56  </div><div class='p'> <span class="verse" id="V38">38&#160;</span><a href="#FN19" class="notemark"><span class="popup">19:38 9:22</span></a>Bada ya vivi mut'u mumwenga wa mudzi wa Arimath'ea aifwaye Josefu achendamuza P'ilato, kala anadima kuuhala mwiri wa Jesu akauzike. Yuyu Josefu were ni mwanafundzi wa Jesu wa kisiri-siri, kwa kukala were anaagoha o Ayahudi. Bai P'ilato akikubali. Kwa vizho Josefu achendamuhala Jesu.   <span class="verse" id="V39">39&#160;</span><a href="#FN20" class="notemark"><span class="popup">19:39 3:1-2</span></a>Kidza Nikodemu ariyekala ho chaho wamwendera Jesu na usiku wakwenda na marashi manji sana garigo uzihowe were ni here rathili gana mwenga. Marashi gaga were ni mutsanganyiko wa manemane na udhi.   </div><div class='p'> <span class="verse" id="V40">40&#160;</span><a href="#FN21" class="notemark"><span class="popup">19:40 12:7</span></a>O anaalume airi mauhala wo mwiri wa Jesu na makiulinga-linga ts'andza ya kitani na go marashi<a href="#FN22" class="notemark">*<span class="popup">19:40 Marashi gaga were ganaifwa Simana na Aloe.</span></a> here adha ra Kiyahudi ra kuthayarisha lufu lukazikwe ririzho.   <span class="verse" id="V41">41&#160;</span>Vikara haho Jesu arihosulubiwa were hana munda na kahi za wo munda were hana mbira mbisha ambayo were k'aidzazikwa mut'u.   <span class="verse" id="V42">42&#160;</span>Bai kwa kukala were ni siku ya Kiyahudi ya Mathayarisho na kwa kukala were yo mbira i hehi, makimwika Jesu mumo.<a href="#FN23" class="notemark">†<span class="popup">19:42 Ayahudi kahi za mila yao makala makizika at'u ao kahi za p'anga hedu kahi za nyumba th'ith'e marizozitsimba kahi za iwe ra murimani.</span></a>   </div><ul class='tnav'>
<li><a href='index.htm'>Johana</a></li>
<li><a href='JHN18.htm'>&lt;</a></li>
<li><a href='JHN.htm'>19</a></li>
<li><a href='JHN20.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V2">19:2</a>
<span class="xo">19:2 </span><span class="xt">Luk 23:11</span></p>
<p class="x" id="FN2"><span class="notemark"></span><a class="notebackref" href="#V3">19:3</a>
<span class="xo">19:3 </span><span class="xt">18:22</span></p>
<p class="x" id="FN3"><span class="notemark"></span><a class="notebackref" href="#V4">19:4</a>
<span class="xo">19:4 </span><span class="xt">18:38; Luk 23:4</span></p>
<p class="x" id="FN4"><span class="notemark"></span><a class="notebackref" href="#V6">19:6</a>
<span class="xo">19:6 </span><span class="xt">18:31</span></p>
<p class="x" id="FN5"><span class="notemark"></span><a class="notebackref" href="#V7">19:7</a>
<span class="xo">19:7 </span><span class="xt">Alaw 24:16; Math' 26:63-65; Joh 1:34; 5:18</span></p>
<p class="x" id="FN6"><span class="notemark"></span><a class="notebackref" href="#V9">19:9</a>
<span class="xo">19:9 </span><span class="xt">Math' 26:62-63; 27:12, 14</span></p>
<p class="x" id="FN7"><span class="notemark"></span><a class="notebackref" href="#V11">19:11</a>
<span class="xo">19:11 </span><span class="xt">10:18</span></p>
<p class="x" id="FN8"><span class="notemark"></span><a class="notebackref" href="#V12">19:12</a>
<span class="xo">19:12 </span><span class="xt">18:37; Luk 23:2; Mahe 17:7</span></p>
<p class="x" id="FN9"><span class="notemark"></span><a class="notebackref" href="#V24">19:24</a>
<span class="xo">19:24 </span><span class="xt">Zabu 22:18</span></p>
<p class="x" id="FN10"><span class="notemark"></span><a class="notebackref" href="#V25">19:25</a>
<span class="xo">19:25 </span><span class="xt">Math' 27:55-56; Luk 23:49</span></p>
<p class="x" id="FN11"><span class="notemark"></span><a class="notebackref" href="#V26">19:26</a>
<span class="xo">19:26 </span><span class="xt">13:23</span></p>
<p class="x" id="FN12"><span class="notemark"></span><a class="notebackref" href="#V28">19:28</a>
<span class="xo">19:28 </span><span class="xt">Zabu 22:15</span></p>
<p class="x" id="FN13"><span class="notemark"></span><a class="notebackref" href="#V29">19:29</a>
<span class="xo">19:29 </span><span class="xt">Zabu 69:21</span></p>
<p class="x" id="FN14"><span class="notemark"></span><a class="notebackref" href="#V31">19:31</a>
<span class="xo">19:31 </span><span class="xt">Kumbu 21:22-23</span></p>
<p class="x" id="FN15"><span class="notemark"></span><a class="notebackref" href="#V34">19:34</a>
<span class="xo">19:34 </span><span class="xt">1 Joh 5:6</span></p>
<p class="x" id="FN16"><span class="notemark"></span><a class="notebackref" href="#V35">19:35</a>
<span class="xo">19:35 </span><span class="xt">15:27; 21:24</span></p>
<p class="x" id="FN17"><span class="notemark"></span><a class="notebackref" href="#V36">19:36</a>
<span class="xo">19:36 </span><span class="xt">Zabu 34:19-20; Kumbo 12:46</span></p>
<p class="x" id="FN18"><span class="notemark"></span><a class="notebackref" href="#V37">19:37</a>
<span class="xo">19:37 </span><span class="xt">Zaka 12:10; Ugun 1:7</span></p>
<p class="x" id="FN19"><span class="notemark"></span><a class="notebackref" href="#V38">19:38</a>
<span class="xo">19:38 </span><span class="xt">9:22</span></p>
<p class="x" id="FN20"><span class="notemark"></span><a class="notebackref" href="#V39">19:39</a>
<span class="xo">19:39 </span><span class="xt">3:1-2</span></p>
<p class="x" id="FN21"><span class="notemark"></span><a class="notebackref" href="#V40">19:40</a>
<span class="xo">19:40 </span><span class="xt">12:7</span></p>
<p class="f" id="FN22"><span class="notemark">*</span><a class="notebackref" href="#V40">19:40</a>
<span class="fr">19:40 </span><span class="ft">Marashi gaga were ganaifwa Simana na Aloe.</span></p>
<p class="f" id="FN23"><span class="notemark">†</span><a class="notebackref" href="#V42">19:42</a>
<span class="fr">19:42 </span><span class="ft">Ayahudi kahi za mila yao makala makizika at'u ao kahi za p'anga hedu kahi za nyumba th'ith'e marizozitsimba kahi za iwe ra murimani.</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

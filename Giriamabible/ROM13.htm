<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Arumi 13</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Arumi</a></li>
<li><a href='ROM12.htm'>&lt;</a></li>
<li><a href='ROM.htm'>13</a></li>
<li><a href='ROM14.htm'>&gt;</a></li>
</ul>
<div class="main">
 
<div class='chapterlabel' id="V0"> 13</div><div class='s'>Ap'eni ishima vilongozi </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">13:1-7 Mahe 5:29; Tit 3:1; 1 P'et 2:13-14; Ugun 13; 20:4</span></a><a href="#FN2" class="notemark"><span class="popup">13:1 Ndhum 8:15-16</span></a>Kila mut'u naatii sirikali, kwa kukala Mulungu ndiye ariyeip'a wadimi wa kulongoza. Mana k'akuna sirikali hatha mwenga idimayo kuhala ulongozi bila kugerwa wadimi uwo ni Mulungu.   <span class="verse" id="V2">2&#160;</span>Kwa vizho mut'u akipinga sirikali, anapinga ut'u uriwoikwa ni Mulungu, na kila andiyepinga, Mulungu, andamuhukumu.   <span class="verse" id="V3">3&#160;</span><a href="#FN3" class="notemark"><span class="popup">13:3 1 P'et 2:14; 3:13</span></a>At'u mahendao mai ni aoga na athawali, ela at'u mahendao madzo si aoga bule. Bai kala unamala uishi bila kukala na woga na muthawali, henda madzo naye andakulika.   </div><div class='p'> <span class="verse" id="V4">4&#160;</span>Muthawali ni muhumiki wa Mulungu na anahenda kazi kwa ajiliyo uwe. Ela hamwenga na vizho Mulungu wamup'a wadimi kuangiza akili ahendi a mai ili k'oro za kwakwe zirihizwe. Kwa vizho ukihenda mai, mwagohe jeri ye muthawali mana iye ni muhumiki wa Mulungu, nikuangiza akili ahendi a mai.   <span class="verse" id="V5">5&#160;</span><a href="#FN4" class="notemark"><span class="popup">13:5 2:15</span></a>Kwa vizho bai, tiini sirikali, si kwa ut'u wa kugoha k'oro za Mulungu thu-thu-thu, ela hatha kwa kumanya kukala vizho ndo karakara.   </div><div class='p'> <span class="verse" id="V6">6&#160;</span>Kidza kwa sababu iyo vizho, munariha kodi kwa sirikali, mana athawali ni ahumiki a Mulungu na kazi yao ni iyo thu.   <span class="verse" id="V7">7&#160;</span><a href="#FN5" class="notemark"><span class="popup">13:7 Math' 22:21</span></a>Muriheni kila mut'u cho av̱iryacho kurifwa. Rihani makodi gosi kwa kila av̱iryaye kugerwa kodi. Kidza lazhani ishima kwa kila av̱iryaye kugerwa ishima.   </div><div class='s'>Mahendzo </div> <div class='p'> <span class="verse" id="V8">8&#160;</span><a href="#FN6" class="notemark"><span class="popup">13:8-10 Joh 13:34; 1 Akor 13; 16:14; Agal 6:10</span></a>Musikale na dheni na mut'u isihokala dheni ra mahendzo thu basi. Kwani ukimuhendza mwandziyo, undakala unathimiza Sheria zosi za Musa.   <span class="verse" id="V9">9&#160;</span><a href="#FN7" class="notemark"><span class="popup">13:9 Kumbu 5:17-21; Alaw 19:18; Math' 22:34-40; Agal 5:14; Jako 2:8-13</span></a>Kwani hatha zo amuri ziambazo, “Usizinge, usalage, usiiye, usithamani kit'u cha mwandziyo,” na nyingine, zosi zinadima kugwizanywa zikahendywa amuri mwenga, iambayo, “Muhendze mwandziyo here udzihendzazho mwenye.”   <span class="verse" id="V10">10&#160;</span>Ukikala unamuhendza mwandziyo k'udima kumukosera bule. Kwa vizho ukihendza mwandziyo unathimiza Sheria zosi za Musa.   </div><div class='p'> <span class="verse" id="V11">11&#160;</span><a href="#FN8" class="notemark"><span class="popup">13:11-12 1 Ath'es 5:5-8</span></a><a href="#FN9" class="notemark"><span class="popup">13:11 Aefe 5:14-16; 1 Akor 7:29-31</span></a>Na hendani vivi mukimanya fu kahi za wakathi wani. Lamukani mana k'akuna wakathi wa kulala kaheri. Kwani wo wokolwi wehu vivi be udzasongera hehi zaidhi kukira wo wakathi furiokuluhirira.   <span class="verse" id="V12">12&#160;</span><a href="#FN10" class="notemark"><span class="popup">13:12 Aefe 5:11; 6:11, 13; 1 Joh 2:8</span></a>Usiku unenda mwishoni, na mutsana udzasongera hehi, kwa vizho bai, nafuvule mahendo ga kiza na fuvale silaha za mulangaza.   <span class="verse" id="V13">13&#160;</span><a href="#FN11" class="notemark"><span class="popup">13:13 Luk 21:34; Aefe 5:18</span></a>Nafuishi maisha madzo here at'u a mutsana mav̱iryazho kuishi. Musikale na namuna yoyosi ya urevi, hedu uzindzi. Musihehe hedu kuonerana wivu.   <span class="verse" id="V14">14&#160;</span><a href="#FN12" class="notemark"><span class="popup">13:14 Afil 2:5; Akol 3:15</span></a>Ela muvaleni Bwana Jesu Masihi. Kidza musikubali kuthimiza th'amaa mbii zihendzwazo ni mwiri.   </div><ul class='tnav'>
<li><a href='index.htm'>Arumi</a></li>
<li><a href='ROM12.htm'>&lt;</a></li>
<li><a href='ROM.htm'>13</a></li>
<li><a href='ROM14.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">13:1</a>
<span class="xo">13:1-7 </span><span class="xt">Mahe 5:29; Tit 3:1; 1 P'et 2:13-14; Ugun 13; 20:4</span></p>
<p class="x" id="FN2"><span class="notemark"></span><a class="notebackref" href="#V1">13:1</a>
<span class="xo">13:1 </span><span class="xt">Ndhum 8:15-16</span></p>
<p class="x" id="FN3"><span class="notemark"></span><a class="notebackref" href="#V3">13:3</a>
<span class="xo">13:3 </span><span class="xt">1 P'et 2:14; 3:13</span></p>
<p class="x" id="FN4"><span class="notemark"></span><a class="notebackref" href="#V5">13:5</a>
<span class="xo">13:5 </span><span class="xt">2:15</span></p>
<p class="x" id="FN5"><span class="notemark"></span><a class="notebackref" href="#V7">13:7</a>
<span class="xo">13:7 </span><span class="xt">Math' 22:21</span></p>
<p class="x" id="FN6"><span class="notemark"></span><a class="notebackref" href="#V8">13:8</a>
<span class="xo">13:8-10 </span><span class="xt">Joh 13:34; 1 Akor 13; 16:14; Agal 6:10</span></p>
<p class="x" id="FN7"><span class="notemark"></span><a class="notebackref" href="#V9">13:9</a>
<span class="xo">13:9 </span><span class="xt">Kumbu 5:17-21; Alaw 19:18; Math' 22:34-40; Agal 5:14; Jako 2:8-13</span></p>
<p class="x" id="FN8"><span class="notemark"></span><a class="notebackref" href="#V11">13:11</a>
<span class="xo">13:11-12 </span><span class="xt">1 Ath'es 5:5-8</span></p>
<p class="x" id="FN9"><span class="notemark"></span><a class="notebackref" href="#V11">13:11</a>
<span class="xo">13:11 </span><span class="xt">Aefe 5:14-16; 1 Akor 7:29-31</span></p>
<p class="x" id="FN10"><span class="notemark"></span><a class="notebackref" href="#V12">13:12</a>
<span class="xo">13:12 </span><span class="xt">Aefe 5:11; 6:11, 13; 1 Joh 2:8</span></p>
<p class="x" id="FN11"><span class="notemark"></span><a class="notebackref" href="#V13">13:13</a>
<span class="xo">13:13 </span><span class="xt">Luk 21:34; Aefe 5:18</span></p>
<p class="x" id="FN12"><span class="notemark"></span><a class="notebackref" href="#V14">13:14</a>
<span class="xo">13:14 </span><span class="xt">Afil 2:5; Akol 3:15</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

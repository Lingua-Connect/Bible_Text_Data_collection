<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Mariko 11</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Mariko</a></li>
<li><a href='MRK10.htm'>&lt;</a></li>
<li><a href='MRK.htm'>11</a></li>
<li><a href='MRK12.htm'>&gt;</a></li>
</ul>
<div class="main">
 
<div class='chapterlabel' id="V0"> 11</div><div class='s'>Jesu anangira Jerusalemu </div> <div class='r'>Math'ayo 21:1-11; Luka 19:28-40; Johana 12:12-19  </div><div class='p'> <span class="verse" id="V1">1&#160;</span>Na marihokala hehi na Jerusalemu makiona kwa kure Beth'ifage na Beth'ania, kahi za Murima wa Mizeituni, ndo akiahuma anafundzie airi   <span class="verse" id="V2">2&#160;</span>akiambira, “Endani hatha mwangire ko kadzidzi mudzikoerekezana nako. Mukikala munangira thu, mundaona mwana wa ndzowe ariye k'adzapandwa ni mut'u adzafungwa. Muvuguleni mumurehe.   <span class="verse" id="V3">3&#160;</span>Mut'u yoyosi akimuza, ‘Kwanoni munahendazho?’ mwambeni, ‘Bwana ana haja naye, na andamudzya kare.’ ”   </div><div class='p'> <span class="verse" id="V4">4&#160;</span>Kwa vizho machenda na machendaona mwana wa ndzowe adzafungwa ndze ya mulomo wa nyumba ho ngirani. Makimuvugula.   <span class="verse" id="V5">5&#160;</span>O at'u mariokala haho makiauza makiamba, “Mbona munamuvugula ye mwana wa ndzowe kaheri?”   <span class="verse" id="V6">6&#160;</span>O anafundzie makiambira zho arizhokala adzaalagiza Jesu, na o at'u makiarichira machenda.   </div><div class='p'> <span class="verse" id="V7">7&#160;</span>Bai machenda naye ye mwana wa ndzowe hatha kwa Jesu, makihandika maamba gao mongoni mwakwe na Jesu akikelesi dzuluze.   <span class="verse" id="V8">8&#160;</span><a href="#FN1" class="notemark"><span class="popup">11:8 2 Athaw 9:13</span></a>At'u anji makihandika maamba gao mo ngirani, angine o makitandaza viv̱ungo marizhovitosa mo mindani.   <span class="verse" id="V9">9&#160;</span><a href="#FN2" class="notemark"><span class="popup">11:9 Zabu 118:26</span></a>Na at'u mariokala ma mbere, na ao mariokala nyuma zao mapiga k'ululu makiamba,  </div><div class='q'>“Hosana!  </div><div class='q2'>Naalikwe iye adzaye kwa dzina ra Bwana!   </div><div class='q'> <span class="verse" id="V10">10&#160;</span><a href="#FN3" class="notemark"><span class="popup">11:10 Zabu 148:1; Math' 20:30-31</span></a>Nauhaswe wo uthawali udzawo wa mukare wehu Daudi.  </div><div class='q2'>Hosana kwakwe iye ariye dzulu!”   </div><div class='p'> <span class="verse" id="V11">11&#160;</span>Bai Jesu achangira Jerusalemu na achenda kahi za ro Hekalu, akimulolat'o sana mo ndani, ela kwa kukala dzuwa were rinenda kutswani, akihambola haho na achenda Beth'ania hamwenga na o anafundzie kumi na airi.   </div><div class='s'>Jesu analani mutini </div> <div class='r'>Math'ayo 21:18-19  </div><div class='p'> <span class="verse" id="V12">12&#160;</span>Siku ya hiriye, marihokala madzaombola Beth'ania, Jesu akisikira ndzala mo ngirani.   <span class="verse" id="V13">13&#160;</span><a href="#FN4" class="notemark"><span class="popup">11:13 Luk 13:6</span></a>Kwa kure akiona mutini uriwokala u gi makodza. Bai achendalola chamba andapata matunda. Ela arihoufikira akiwona u gi makodza mahuhu, kwani gere si makathige ga kuzhala matunda.   <span class="verse" id="V14">14&#160;</span>Jesu akiulani wo muhi akiamba, “K'undazhala matunda kaheri.” Na o anafundzie makisikira zho arizhonena.   </div><div class='s'>Jesu anainga at'u kula kahi za ro Hekalu </div> <div class='r'>Math'ayo 21:12-17; Luka 19:45-48; Johana 2:13-22  </div><div class='p'> <span class="verse" id="V15">15&#160;</span>Marihofika Jerusalemu, Jesu achangira ndani za ro Hekalu, akikwatya kuainga aryahu mariokala makiguza na kugula muryahu Hekaluni. Kidza akihala zo meza za abandi a p'esa, na vihi zha aguzi a magiya, akivipetula-petula zhosi,   <span class="verse" id="V16">16&#160;</span>k'amuruhusire mut'u hatha mumwenga kutsukula kit'u chochosi kukirira wo muhala wa ro Hekalu.   <span class="verse" id="V17">17&#160;</span><a href="#FN5" class="notemark"><span class="popup">11:17 Isa 56:7; Jere 7:11</span></a>Gonya akikwatya kuafundisha akiamba, “Zhaorwa kukala, ‘Nyumba yangu indaifwa nyumba ya mavoyo kwa at'u osi!’ Ela ninwi mudzaihendya p'anga ya kuzama aivi.”   </div><div class='p'> <span class="verse" id="V18">18&#160;</span><a href="#FN6" class="notemark"><span class="popup">11:18 12:12; 14:1-2</span></a>Bai o alombi abomu na alimu a Sheria makivisikira na makikwatya kumala ngira ya kumwalagira, kwani mamwagoha kwa kukala kundi rosi ra at'u rere rinangalazwa ni mafundishoge.   <span class="verse" id="V19">19&#160;</span>Kurihokala kunatswa Jesu na anafundzie makiwombola wo mudzi wa Jerusalemu.   </div><div class='s'>Fundisho ra uryahu mutini </div> <div class='r'>Math'ayo 21:20-22  </div><div class='p'> <span class="verse" id="V20">20&#160;</span>Madzach'age marihokala manakira ngira iryahu ya dzana, makiwona uryahu mutini, nao were udzanyala kula ko kirereni hatha ko koloni.   <span class="verse" id="V21">21&#160;</span>Kuona vivi P'et'ero akikumbukira, na akimwambira Jesu, “Mwalimu, lola bewe wo mutini uriwoulani udzanyala.”   </div><div class='p'> <span class="verse" id="V22">22&#160;</span>Jesu akiadzigidzya akiamba, “Kalani na kuluhiro kwa Mulungu.   <span class="verse" id="V23">23&#160;</span><a href="#FN7" class="notemark"><span class="popup">11:23 Math' 17:20; Luk 17:6</span></a>Namwambira ujeri, mut'u andewambira murima uu, ‘Ng'oka na ukagwe baharini,’ na kala k'andaamba, ‘Ela vindakala?’ moyoni mwakwe, ela akuluhire kukala zho adzizhoamba vindakala, be andahenderwa jeri.   <span class="verse" id="V24">24&#160;</span><a href="#FN8" class="notemark"><span class="popup">11:24 Math' 7:7; Luk 11:9</span></a>Kwa vizho namwambira, kila mundichokivoya, kuluhirani kukala mudzakihokera, nanwi mundakipata.   <span class="verse" id="V25">25&#160;</span><a href="#FN9" class="notemark"><span class="popup">11:25 Math' 7:1; Luk 6:37</span></a>Nanwi kila muimaho kuvoya, na kumbe muna neno na mut'u, musameheni, kwamba na Babiyenu ariye mulunguni apate kumusamehe makosa genu. [   <span class="verse" id="V26">26&#160;</span>Ela musihosamehe, ye Babiyenu ariye mulunguni naye k'andamusamehe makosa genu.”]   </div><div class='s'>Jesu anauzwa dzulu za wadimi ahumirao </div> <div class='r'>Math'ayo 21:23-27; Luka 20:1-8  </div><div class='p'> <span class="verse" id="V27">27&#160;</span>Bai makifika Jerusalemu kaheri. Na Jesu arihokala anatsembera kahi za ro Hekalu, o alombi abomu, na alimu a Sheria na athumia makimwendera.   <span class="verse" id="V28">28&#160;</span>Makimuza makiamba, “Unahenda maut'u gano kwa wadimi wani? Hedu ni h'ani ariyekup'a wadimi wa kugahenda?”   <span class="verse" id="V29">29&#160;</span>Jesu akiambira, “Nindamuza swali. Mukinidzigidzya, nindamwambira ni wadimi wani nihenderao maut'u gaga.   <span class="verse" id="V30">30&#160;</span>Vidze wo wadimi ariohumira Johana Mubat'izaji kubat'izira at'u, wala kwa Mulungu hedu wala kwa anadamu? Nidzigidzyani.”   </div><div class='p'> <span class="verse" id="V31">31&#160;</span>O alombi abomu na o athumia makiojana makiamba, “Fukiamba wala kwa Mulungu, andafuza, ‘Kwanoni k'amumukuluhirire?’   <span class="verse" id="V32">32&#160;</span><a href="#FN10" class="notemark"><span class="popup">11:32 Math' 14:5</span></a>Na hukiamba, ‘Wala kwa anadamu,’ be fu hatharini, kwani at'u osi mandahutsukirirwa.” (Manena vivi kwa kukala were ni aoga na at'u, kwa kukala o at'u osi mamona Johana kukala ni nabii jeri.)   </div><div class='p'> <span class="verse" id="V33">33&#160;</span>Kwa vizho makimwamba Jesu, “K'ahumanya.” Jesu naye akiamba, “Hatha mimi nami sindamwambira wo wadimi nihumirao kuhendera maut'u gaga.”   </div><ul class='tnav'>
<li><a href='index.htm'>Mariko</a></li>
<li><a href='MRK10.htm'>&lt;</a></li>
<li><a href='MRK.htm'>11</a></li>
<li><a href='MRK12.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V8">11:8</a>
<span class="xo">11:8 </span><span class="xt">2 Athaw 9:13</span></p>
<p class="x" id="FN2"><span class="notemark"></span><a class="notebackref" href="#V9">11:9</a>
<span class="xo">11:9 </span><span class="xt">Zabu 118:26</span></p>
<p class="x" id="FN3"><span class="notemark"></span><a class="notebackref" href="#V10">11:10</a>
<span class="xo">11:10 </span><span class="xt">Zabu 148:1; Math' 20:30-31</span></p>
<p class="x" id="FN4"><span class="notemark"></span><a class="notebackref" href="#V13">11:13</a>
<span class="xo">11:13 </span><span class="xt">Luk 13:6</span></p>
<p class="x" id="FN5"><span class="notemark"></span><a class="notebackref" href="#V17">11:17</a>
<span class="xo">11:17 </span><span class="xt">Isa 56:7; Jere 7:11</span></p>
<p class="x" id="FN6"><span class="notemark"></span><a class="notebackref" href="#V18">11:18</a>
<span class="xo">11:18 </span><span class="xt">12:12; 14:1-2</span></p>
<p class="x" id="FN7"><span class="notemark"></span><a class="notebackref" href="#V23">11:23</a>
<span class="xo">11:23 </span><span class="xt">Math' 17:20; Luk 17:6</span></p>
<p class="x" id="FN8"><span class="notemark"></span><a class="notebackref" href="#V24">11:24</a>
<span class="xo">11:24 </span><span class="xt">Math' 7:7; Luk 11:9</span></p>
<p class="x" id="FN9"><span class="notemark"></span><a class="notebackref" href="#V25">11:25</a>
<span class="xo">11:25 </span><span class="xt">Math' 7:1; Luk 6:37</span></p>
<p class="x" id="FN10"><span class="notemark"></span><a class="notebackref" href="#V32">11:32</a>
<span class="xo">11:32 </span><span class="xt">Math' 14:5</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

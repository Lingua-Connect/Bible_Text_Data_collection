<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 3 Johana 1</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>3 Johana</a></li>
<li><a href='2JN01.htm'>&lt;</a></li>
<li><a href='3JN.htm'>1</a></li>
<li><a href='JUD01.htm'>&gt;</a></li>
</ul>
<div class="main">
 <div class='mt2'>Baruwa ya hahu ya  </div><div class='mt'>JOHANA  </div><div class='is'>Uthongodhyeri  </div><div class='ip'>Baruwa ii pia yaorwa ni Johana nayo ni futi, dza iryahu ya hiri. Kahi za baruwa ii Johana anadziha ‘Muthumia’ (shoma 2 Johana), na iye aorerwaye anaifwa Gayo. Mut'u yuyu ni musena wa yuyu muori wa baruwa ii. Maut'u ga Gayo k'agamanyikana, isihokala hunambirwa kukala wakala ni Mumasihia ariyemuthuwa Jesu t'ot'ot'o.  </div><div class='is'>Lengo ra baruwa ii  </div><div class='ip'>Baruwa ii yaorwa ili kuakumbukiza Amasihia maavize aryahu mendao safari za kure kwendaambiriza angine dzulu za Bwana Jesu. Mufano wa mut'u ariyeaviza at'u dza ao ni yuyu Gayo.  </div><div class='iot'>Maut'u garigo mumu  </div><div class='io'>Uvoro 1-4  </div><div class='io'>Johana anamulika Gayo 5-8  </div><div class='io'>Kudzimanyirira na Diotirefe 9-11  </div><div class='io'>Maut'u ga mwisho-mwisho 12-15   
</div><div class='chapterlabel' id="V0"> 1</div><div class='s'>Uvoro </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">1:1 2 Joh 1</span></a>Baruwa ii ila kwangu mimi muzee. Nami ninakwandhikira uwe Gayo, uriye u muhendzwi nikuhendzaye kahi za ujeri.   </div><div class='p'> <span class="verse" id="V2">2&#160;</span>Bai musena, ninakuvoyera ufanikiwe kahi za maut'ugo gosi na mwiriwo ukale na afya mbidzo dza vizho urizho una afya mbidzo ya kiroho.   <span class="verse" id="V3">3&#160;</span><a href="#FN2" class="notemark"><span class="popup">1:3 2 Joh 4</span></a>Nasikira raha sana nirihopata habari na ao ndugu mariokudza kuku, kukala u mwaminifu kahi za kuthuwa ujeri wa Mulungu na unaenderera nawo t'ot'ot'o.   <span class="verse" id="V4">4&#160;</span>K'akuna kit'u kidimacho kunihenda nikasikira raha zhomu, here kusikira kukala anangu manaishi kwa kuthuwa wo ujeri wa Mulungu.   </div><div class='s'>Johana anamulika Gayo </div> <div class='p'> <span class="verse" id="V5">5&#160;</span><a href="#FN3" class="notemark"><span class="popup">1:5-8 Aebu 13:2</span></a>Musena, uwe udzakala mwaminifu kahi za gago gosini urigoahendera o ndugu, haswa aryahu uriokala k'uamanya.   <span class="verse" id="V6">6&#160;</span><a href="#FN4" class="notemark"><span class="popup">1:6 Tit 3:13</span></a>At'u aa marihombola kuko, makudzanena mbere za ro kanisa dzulu za zho uhendzazho at'u sana. Bai tafadhali makidza kaheri avize here ahendzazho ye Mulungu, ili maenderere na charo chao t'ot'ot'o.   <span class="verse" id="V7">7&#160;</span>Mana ao manasafiri kwa ut'u wa kuhubiri dzulu za Masihi, na k'amendzi kumuvoya musadha mut'u ariye k'amumanya Mulungu.   <span class="verse" id="V8">8&#160;</span>Kwa vizho at'u dza vizho aa, funav̱irya fuavize, ili naswi fushirikiane nao kahi za kuhubiri ujeri wa Mulungu.   </div><div class='s'>Dzimanyirireni na Diotirefe </div> <div class='p'> <span class="verse" id="V9">9&#160;</span>Mut'u mimi naora baruwa kwa riro kanisa kuko, ela Diotirefe akinizarau. Diotirefe anahendza akale iye nde kilongozi.   <span class="verse" id="V10">10&#160;</span>Vikara wakathi nindihokala nidzire, nindaving'aza zhosi vizho ahendazho iye. Gago gosini endago akinena dzulu zehu nindagang'aza. H'aya zho mbai, iye be k'aakaribisha bule o ndugu, na hakimbola mut'u akikala anamala kuaviza, anamukahaza na amuinge mo kanisani.   </div><div class='p'> <span class="verse" id="V11">11&#160;</span><a href="#FN5" class="notemark"><span class="popup">1:11 1 Joh 2:29</span></a>Bai musena, vii k'aviigwa, iga garyahu garigo ni madzo. Mut'u ahendaye vidzo ni wa Mulungu, ela mut'u ahendaye mai, k'adzamumanya Mulungu bule.   </div><div class='p'> <span class="verse" id="V12">12&#160;</span>Demetirio analikwa ni kila mut'u, h'aya zho mbai, hatha uwo ujeri wa Mulungu kidza unamulika. Mimi nami pia namulika kuku, na here umanyazho ushahidhi wangu ni wa jeri.   </div><div class='p'> <span class="verse" id="V13">13&#160;</span><a href="#FN6" class="notemark"><span class="popup">1:13-14 2 Joh 12</span></a>Mut'u mimi nina manji ga kukwambira, ela ts'endzi nihumire baruwa bule.   <span class="verse" id="V14">14&#160;</span>Ndakutsemberera si kapindi, fudze fusumurire thinwi thimi.   </div><div class='p'> <span class="verse" id="V15">15&#160;</span>Udzalamuswa ni asena kuku. H'aya nami nilamusira kila musena kuko. Bai kala na dheri.  </div><ul class='tnav'>
<li><a href='index.htm'>3 Johana</a></li>
<li><a href='2JN01.htm'>&lt;</a></li>
<li><a href='3JN.htm'>1</a></li>
<li><a href='JUD01.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">1:1</a>
<span class="xo">1:1 </span><span class="xt">2 Joh 1</span></p>
<p class="x" id="FN2"><span class="notemark"></span><a class="notebackref" href="#V3">1:3</a>
<span class="xo">1:3 </span><span class="xt">2 Joh 4</span></p>
<p class="x" id="FN3"><span class="notemark"></span><a class="notebackref" href="#V5">1:5</a>
<span class="xo">1:5-8 </span><span class="xt">Aebu 13:2</span></p>
<p class="x" id="FN4"><span class="notemark"></span><a class="notebackref" href="#V6">1:6</a>
<span class="xo">1:6 </span><span class="xt">Tit 3:13</span></p>
<p class="x" id="FN5"><span class="notemark"></span><a class="notebackref" href="#V11">1:11</a>
<span class="xo">1:11 </span><span class="xt">1 Joh 2:29</span></p>
<p class="x" id="FN6"><span class="notemark"></span><a class="notebackref" href="#V13">1:13</a>
<span class="xo">1:13-14 </span><span class="xt">2 Joh 12</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Mahendo 18</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Mahendo</a></li>
<li><a href='ACT17.htm'>&lt;</a></li>
<li><a href='ACT.htm'>18</a></li>
<li><a href='ACT19.htm'>&gt;</a></li>
</ul>
<div class="main">
 
<div class='chapterlabel' id="V0"> 18</div><div class='s'>P'aulo ko Korintho </div> <div class='p'> <span class="verse" id="V1">1&#160;</span>Bada ya kunena na o at'u ho Areopago, P'aulo wauka ko Athene na achenda Korintho.   <span class="verse" id="V2">2&#160;</span><a href="#FN1" class="notemark"><span class="popup">18:2 Akw'ila: Arum 16:3; 1 Akor 16:19; 2 T'imo 4:19</span></a>Kuko Korintho akithunganana na Muyahudi mumwenga aifwaye Akw'ila. Mut'u yuyu Akw'ila wazhalwa P'onito, na mo Athene were wakudza dzuzi-dzuzi iye na muchewe aifwaye P'urisila, nao were mambola Italiya, mana were Kilaudio, muthawali mubomu wa Kirumi wamboza amulo kukala o Ayahudi osi makwambole ko Rumi. Bai P'aulo achenda ili makaonane.   <span class="verse" id="V3">3&#160;</span><a href="#FN2" class="notemark"><span class="popup">18:3 20:33-34; 1 Akor 4:12; 9:12-18; 1 Ath'es 2:9; 2 Ath'es 3:7-9</span></a>Marihoonana, P'aulo watoa hamwenga nao na makihenda kazi ya kutengeza mahema osini, mana P'aulo were ni fundhi wa mahema dza here o ani P'urisila na Akw'ila.   <span class="verse" id="V4">4&#160;</span>Kidza P'aulo wakala akisumurira na Ayahudi na Ayunani kahi za sinagogi kila siku ya Sabato kujeza kuavuha.   </div><div class='p'> <span class="verse" id="V5">5&#160;</span><a href="#FN3" class="notemark"><span class="popup">18:5-11 11:18</span></a><a href="#FN4" class="notemark"><span class="popup">18:5-6 3:26; 5:42</span></a>Vikara Silasi na T'imoth'i marihokudza kula Mak'edonia, P'aulo wakala akihumira wakathiwe wosi kuhubiri, na kumboza ushahidhi kwa o Ayahudi kukala ye Jesu be nde iye Masihi.   <span class="verse" id="V6">6&#160;</span><a href="#FN5" class="notemark"><span class="popup">18:6 13:51; 20:26</span></a>Ela aryahu Ayahudi marihomukanaiza P'aulo na kumuhukana-hukana, iye P'aulo wahala zo nguwoze akizikut'a-kut'a kunyesa kukala mandamanya enye, akiamba, “Mundamanya enye muchangamika, mut'u mimi be simo. H'aya kula vivi be ninenda kwa aryahu at'u mario si Ayahudi.”   </div><div class='p'> <span class="verse" id="V7">7&#160;</span>P'aulo achambola mo sinagogini na achenda nyumbani kwa mut'u mumwenga aifwaye Titio Jusito, ambaye ni mut'u ariyekala akimuvoya Mulungu. Nyumbaye mut'u yuyu yere i hehi na ro sinagogi.   <span class="verse" id="V8">8&#160;</span><a href="#FN6" class="notemark"><span class="popup">18:8 8:36</span></a>Bai mubomu mumwenga wa ro sinagogi aifwaye K'irisipo wamukuluhira Bwana Jesu, iye hamwenga na nyumbaye, na kidza Akorintho anji marihomusikira P'aulo, makuluhira na makibat'izwa.   </div><div class='p'> <span class="verse" id="V9">9&#160;</span><a href="#FN7" class="notemark"><span class="popup">18:9-10 Isa 41:10; Jere 1:8; 1 Akor 2:3-4</span></a>K'uzhona zho usiku mumwenga Bwana akinena na P'aulo kahi za maono, akiamba, “Sogohe bule, enderera kufundisha at'u thuwe, usinyamale bule   <span class="verse" id="V10">10&#160;</span>Mimi ni hamwenga nawe, na k'ahana mut'u yoyosi andiyekuvamia kukuhenda ut'u wowosi uwi, kwa kukala kahi za mudzi uu be nina at'u a kwangu anji enye.”   <span class="verse" id="V11">11&#160;</span>Kwa vizho P'aulo akikala ko Korintho kwa muda wa mwaka mumwenga na nusu kuafundisha o at'u neno ra Mulungu.   <span class="verse" id="V12">12&#160;</span>Vikara wakathi Galio arihokala luwali wa jimbo ra Akaia, Ayahudi angine maungana na machendamugwira P'aulo makidza naye kotini.   <span class="verse" id="V13">13&#160;</span><a href="#FN8" class="notemark"><span class="popup">18:13 6:13</span></a>Makiamba, “Mut'u yuyu anajeza kuavuha at'u ili mamuvoye Mulungu kahi za ngira ambazo be zi kinyume na sheria yehu.”   </div><div class='p'> <span class="verse" id="V14">14&#160;</span><a href="#FN9" class="notemark"><span class="popup">18:14-15 23:29; 25:18-20; Joh 18:31</span></a>Bai P'aulo arihokala anamala kuvugula mulomo anene, Galio wamukirira mbere na akiambira o Ayahudi, akiamba, “Kalaho ut'u uu muambawo be ni dzulu za kihendo kii hedu uthiriri fulani, be ningere sina budhi kumusirikiza.   <span class="verse" id="V15">15&#160;</span>Ela kwa kukala maut'u gaga ganahusu madzina na maneno genu na sheria yenu enye, be sindatosa maut'u gago, hatha be gabambanyeni enye.”   <span class="verse" id="V16">16&#160;</span>Kwa vizho akiainga mo kotini.   <span class="verse" id="V17">17&#160;</span>Ndo osi makimugwavukira Sosithene, mubomu wa sinagogi makimutandika mbere za yo koti, ela Galio k'avirungire.   </div><div class='s'>P'aulo anauya Anitiokia </div> <div class='p'> <span class="verse" id="V18">18&#160;</span>Bai P'aulo wakala ko Korintho siku za kuthala, gonya akilagana na o ndugu na achangira chomboni akikwatya kwenda Siria, iye hamwenga na P'urisila na Akw'ila. Ela bai kabila k'adzauka wahala zo nyereze akizinyola<a href="#FN10" class="notemark">*<span class="popup">18:18 Ayahudi makala makihenda vizho kunyesa kukala wo wakathi wa hathi mariropiga kwa Mulungu udzagoma.</span></a> ko K'enikirea, mana were wapiga hathi kwa Mulungu.   <span class="verse" id="V19">19&#160;</span><a href="#FN11" class="notemark"><span class="popup">18:19-20 17:2</span></a>H'aya nao ndoo vivii muhaka Efeso, kuko akiaricha o ani P'urisila na Akw'ila. Bai iye P'aulo achenda kahi za sinagogi na akisumurira na o Ayahudi.   <span class="verse" id="V20">20&#160;</span>Badaye o Ayahudi makimuvoya P'aulo akale hamwenga nao kwa muda, ela akikahala.   <span class="verse" id="V21">21&#160;</span><a href="#FN12" class="notemark"><span class="popup">18:21 Jako 4:15</span></a>Ela hatha vizho arihokala akuukani waalaga akiamba, “Nindauya kaheri Mulungu ahendzaho.” Ndo achangira chomboni akiuka ko Efeso.   </div><div class='p'> <span class="verse" id="V22">22&#160;</span>Bai ndeye vivii, hatha akifika Kaisaria, arihofika kuko wambuka Jerusalemu kwendalamusa ro kanisa gonya akitharamuka Anitiokia.   <span class="verse" id="V23">23&#160;</span><a href="#FN13" class="notemark"><span class="popup">18:23 11:42</span></a>Kuko Anitiokia wakala kwa muda gonya akikulaa na achenda kuno na kuno kahi za jimbo ra Galatia na Furugia kuap'a moyo o anafundzi.   </div><div class='s'>Apolo anahubiri Efeso na Korintho </div> <div class='p'> <span class="verse" id="V24">24&#160;</span><a href="#FN14" class="notemark"><span class="popup">18:24-25 19:3-4; Apolo: 1 Akor 1:12; 3:4-6</span></a>Vikara kahi za wakathi uwo Muyahudi mumwenga aifwaye Apolo, ambaye wazhalwa Alekizandiria wazhoga mo Efeso. Mut'u yuyu were anamanya kunena na kidza were anamanya Maoro t'ot'ot'o sana.   <span class="verse" id="V25">25&#160;</span>Visithoshe, were wafundishwa kahi za ngira ya Bwana Jesu, naye were akinena be ananena na nguvuze zosi na were akifundisha anafundisha karakara dzulu za Jesu, ela were anamanya ubat'izo wa Johana thu h'akeye.   <span class="verse" id="V26">26&#160;</span><a href="#FN15" class="notemark"><span class="popup">18:26 17:2</span></a>Bai Apolo akikwatya kunena kahi za ro sinagogi hasiho woga. K'uzhona zho P'urisila na Akw'ila marihomusikira mamuhala machenda naye nyumbani kwao na machendamugunulira yo ngira ya Mulungu t'ot'ot'o zaidhi.   <span class="verse" id="V27">27&#160;</span>Wakathi arihokala anamala kuvuka ende Akaia o ndugu ko Efeso mamup'a moyo na makimugwiza baruwa akaap'e o anafundzi kuko ili mamukaribishe, kuko Akaia. Bai arihofika kuko waaviza sana o at'u mariokala makuluhira kwa kukirira kwa zo mbazi za Mulungu,   <span class="verse" id="V28">28&#160;</span><a href="#FN16" class="notemark"><span class="popup">18:28 5:42</span></a>kwani mut'u iye waadhima o Ayahudi na manenoge mbere za at'u, waanyesa kwa kuhumira Maoro, kukala ye Jesu be nde iye Masihi.   </div><ul class='tnav'>
<li><a href='index.htm'>Mahendo</a></li>
<li><a href='ACT17.htm'>&lt;</a></li>
<li><a href='ACT.htm'>18</a></li>
<li><a href='ACT19.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark"></span><a class="notebackref" href="#V2">18:2</a>
<span class="fr">18:2 </span><span class="ft">Akw'ila: Arum 16:3; 1 Akor 16:19; 2 T'imo 4:19</span></p>
<p class="x" id="FN2"><span class="notemark"></span><a class="notebackref" href="#V3">18:3</a>
<span class="xo">18:3 </span><span class="xt">20:33-34; 1 Akor 4:12; 9:12-18; 1 Ath'es 2:9; 2 Ath'es 3:7-9</span></p>
<p class="x" id="FN3"><span class="notemark"></span><a class="notebackref" href="#V5">18:5</a>
<span class="xo">18:5-11 </span><span class="xt">11:18</span></p>
<p class="x" id="FN4"><span class="notemark"></span><a class="notebackref" href="#V5">18:5</a>
<span class="xo">18:5-6 </span><span class="xt">3:26; 5:42</span></p>
<p class="x" id="FN5"><span class="notemark"></span><a class="notebackref" href="#V6">18:6</a>
<span class="xo">18:6 </span><span class="xt">13:51; 20:26</span></p>
<p class="x" id="FN6"><span class="notemark"></span><a class="notebackref" href="#V8">18:8</a>
<span class="xo">18:8 </span><span class="xt">8:36</span></p>
<p class="x" id="FN7"><span class="notemark"></span><a class="notebackref" href="#V9">18:9</a>
<span class="xo">18:9-10 </span><span class="xt">Isa 41:10; Jere 1:8; 1 Akor 2:3-4</span></p>
<p class="x" id="FN8"><span class="notemark"></span><a class="notebackref" href="#V13">18:13</a>
<span class="xo">18:13 </span><span class="xt">6:13</span></p>
<p class="x" id="FN9"><span class="notemark"></span><a class="notebackref" href="#V14">18:14</a>
<span class="xo">18:14-15 </span><span class="xt">23:29; 25:18-20; Joh 18:31</span></p>
<p class="f" id="FN10"><span class="notemark">*</span><a class="notebackref" href="#V18">18:18</a>
<span class="fr">18:18 </span><span class="ft">Ayahudi makala makihenda vizho kunyesa kukala wo wakathi wa hathi mariropiga kwa Mulungu udzagoma.</span></p>
<p class="x" id="FN11"><span class="notemark"></span><a class="notebackref" href="#V19">18:19</a>
<span class="xo">18:19-20 </span><span class="xt">17:2</span></p>
<p class="x" id="FN12"><span class="notemark"></span><a class="notebackref" href="#V21">18:21</a>
<span class="xo">18:21 </span><span class="xt">Jako 4:15</span></p>
<p class="x" id="FN13"><span class="notemark"></span><a class="notebackref" href="#V23">18:23</a>
<span class="xo">18:23 </span><span class="xt">11:42</span></p>
<p class="f" id="FN14"><span class="notemark"></span><a class="notebackref" href="#V24">18:24</a>
<span class="fr">18:24-25 </span><span class="ft">19:3-4; Apolo: 1 Akor 1:12; 3:4-6</span></p>
<p class="x" id="FN15"><span class="notemark"></span><a class="notebackref" href="#V26">18:26</a>
<span class="xo">18:26 </span><span class="xt">17:2</span></p>
<p class="x" id="FN16"><span class="notemark"></span><a class="notebackref" href="#V28">18:28</a>
<span class="xo">18:28 </span><span class="xt">5:42</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

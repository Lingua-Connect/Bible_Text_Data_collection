<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Agalatia 1</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Agalatia</a></li>
<li><a href='2CO13.htm'>&lt;</a></li>
<li><a href='GAL.htm'>1</a></li>
<li><a href='GAL02.htm'>&gt;</a></li>
</ul>
<div class="main">
 <div class='mt2'>Baruwa ya P'aulo kwa  </div><div class='mt'>AGALATIA  </div><div class='is'>Uthongodhyeri  </div><div class='ip'>Baruwa ii yandhikwa ni P'aulo. Kabila k'adzamukuluhira Jesu wakala akiatesa sana aryahu at'u mariokala manamuthuwa Jesu. Ela siku mwenga Jesu akimwambolera na akimutsagula akale muhumwi.  </div><div class='ip'>Bai wakathi mumwenga P'aulo na Barinaba makwendahubiri Uv̱oro Udzo wa Mulungu kahi za jimbo ra Galatia.  </div><div class='ip'>Makiandzisha makanisa kuko. Kahi za ao at'u mariomukuluhira Jesu, angine were ni Ayahudi, ela angine were si Ayahudi bule. Angine kahi za aryahu Ayahudi, mamupatisha thabu P'aulo sana. At'u aa makala manafundisha at'u kukala mut'u akimukuluhira Masihi, ni Muyahudi, si Muyahudi, suthi athuwe Sheria zosi za Kiyahudi, haswa kwangizwa lwembeni. H'aya zho mbai bai, makala manaambira at'u kukala iye P'aulo si muhumwi bule, mana anakahala mafundisho gao.  </div><div class='is'>Lengo ra baruwa ii  </div><div class='ip'>Bai kirichomuhendya P'aulo andhike baruwa ii, were ni kupinga gaga mafundisho ga ulongo. Naye anaandza kwa kuambira kukala iye ni muhumwi ariyetsagulwa ni Bwana Jesu na akimup'a kazi ya kuambiriza Uv̱oro Udzo at'u mario si Ayahudi. Kidza gago mafundishoge gakubaliwa hatha ni o ahumwi kuko mudzi wa Jerusalemu (1:11–2:21; Mahendo 15:1-21).  </div><div class='ip'>Kit'u kingine kirichomuhendya andhike baruwa ii, ni kuambiriza ao Agalatia kukala, mut'u k'ahendywa muhachi kwa kuthuwa Sheria, ela anahendywa muhachi kwa kumukuluhira Jesu. P'aulo anahumira mufano wa Burahemu kueleza dzulu za viryahu mut'u adimazho kuhendywa muhachi. Burahemu wahendywa muhachi ni Mulungu kwa kumukuluhira iye Mulungu thu, si kwa kuthuwa Sheria (3:1–4:31).  </div><div class='iot'>Maut'u garigo mumu  </div><div class='io'>Mwandzo wa baruwa 1:1-5  </div><div class='io'>Uv̱oro Udzo ni mumwenga thu 1:6-10  </div><div class='io'>Mulungu arizhomutsagula P'aulo akale muhumwi 1:11-24  </div><div class='io'>P'aulo anakubaliwa ni ahumwi 2:1-10  </div><div class='io'>P'aulo anamuchemera P'et'ero 2:11-21  </div><div class='io'>Mut'u k'ahendywa muhachi ni kuthuwa Sheria 3:1-14  </div><div class='io'>Sheria k'aidima kufuta kilagane cha Mulungu 3:15-18  </div><div class='io'>Sababu iriyohenda Sheria ya Musa kudza 3:19-25  </div><div class='io'>Ana a Mulungu 3:26–4:7  </div><div class='io'>P'aulo anaambira Agalatia mauuyire ujeri 4:8-20  </div><div class='io'>Mufano wa ana airi a Burahemu 4:21–5:1  </div><div class='io'>Kahi za Masihi, kwangizwa lwembeni k'akuna mana yoyosi 5:2-12  </div><div class='io'>Kuishi maisha galongozwago ni Roho wa Mulungu 5:13-26  </div><div class='io'>Tsukuliranani mizigo 6:1-5  </div><div class='io'>Ulayacho ndo undichovuna 6:6-10  </div><div class='io'>Maadho ga mwisho-mwisho 6:11-18   
</div><div class='chapterlabel' id="V0"> 1</div><div class='s'>Mwandzo wa baruwa </div> <div class='p'> <span class="verse" id="V1">1-2&#160;</span><a href="#FN1" class="notemark"><span class="popup">1:1 1:11-12; Arum 1:5; 1 Akor 9:1-2</span></a><a href="#FN2" class="notemark"><span class="popup">1:2 1 Akor 16:1</span></a>Baruwa ii ninayandhika mimi P'aulo, hamwenga na ndugu osi nirio nao haha. Mimi ni muhumwi, na sitsagulirwe ni mut'u nikale muhumwi hedu kuhumwa ni anadamu. Mimi natsagulwa ni Jesu Masihi na Mulungu Baba, ariye iye nde ariyemufufula Jesu. Ninandhika baruwa ii kwa makanisa ga Galatia.   </div><div class='p'> <span class="verse" id="V3">3&#160;</span>Bai nema na dheri kula kwa Mulungu Baba na Bwana wehu Jesu Masihi, navikale kwenu.   <span class="verse" id="V4">4&#160;</span><a href="#FN3" class="notemark"><span class="popup">1:4 2:20; Math' 20:28; Joh 1:29; 2 Akor 5:21; Aefe 5:2; 1 T'imo 2:6; Tit 2:14; Aebu 9:12-14, 26; 1 Joh 5:19</span></a>Jesu Masihi wahenda kudzilazha mwenye afwe kwa ut'u wa dambi zehu. Naye wahenda vivi ili afwamboze kula kahi za uthiriri wa urumwengu uu. Vivi wavihenda kwa kukala vizho ndizho Mulungu, Babiyehu arizhokala wapanga.   <span class="verse" id="V5">5&#160;</span>Bai iye Mulungu naagerwe nguma hatha kare na kare! H'aami.   </div><div class='s'>Uv̱oro Udzo ni mumwenga thu </div> <div class='p'> <span class="verse" id="V6">6&#160;</span><a href="#FN4" class="notemark"><span class="popup">1:6 Aebu 12:15</span></a>Ninwi be munanishangaza sana! Dzuzi haha be munamuricha kare iye ariyemwiha muishi kahi za nema ya Masihi, na munathuwa uv̱oro mungine wenye.   <span class="verse" id="V7">7&#160;</span><a href="#FN5" class="notemark"><span class="popup">1:7 5:8, 10; 2:4; Mahe 15:1, 24</span></a>Si kwamba kuna Uv̱oro Udzo mungine, ela kuna at'u mario manamubudzya akili kwa kumala kuugaluza uwo Uv̱oro Udzo wa Masihi.   <span class="verse" id="V8">8&#160;</span><a href="#FN6" class="notemark"><span class="popup">1:8-9 1 Akor 16:22</span></a>Ela hatha siswi, hedu malaika kula mulunguni, akadzamwambiriza uv̱oro mungine mbali na uwo Uv̱oro Udzo furiomwambiriza, naalaniwe kare na kare.   <span class="verse" id="V9">9&#160;</span>Gaga fwamwambiriza kare haho nyuma-nyuma, ela bai ninagauyira kaheri. Mut'u yoyosi akimwambiriza uv̱oro mungine mbali na uwo Uv̱oro Udzo muriwouhokera, naalaniwe kare na kare.   <span class="verse" id="V10">10&#160;</span><a href="#FN7" class="notemark"><span class="popup">1:10 1 Ath'es 2:4-6</span></a>Nikinena vivi, be namala kumufwahiza Mulungu h'akeye, simala kumufwahiza mwanadamu bule. Mana kalaho nichere kumala kumufwahiza mwanadamu, be ngere si muhumiki wa Masihi bule.   </div><div class='s'>Mulungu arizhomutsagula P'aulo akale muhumwi </div> <div class='p'> <span class="verse" id="V11">11&#160;</span><a href="#FN8" class="notemark"><span class="popup">1:11-12 1:1</span></a>Mana namala mumanye ndugu zangu kukala, uwo Uv̱oro Udzo niriokudzamwambiriza mimi kuko kwenu, be k'autungirwe ni mudamu bule.   <span class="verse" id="V12">12&#160;</span>Siugererwe, hedu kuufundishwa ni mut'u yoyosi, ela naupata kukirira kwa ugunulo wa Jesu Masihi.<a href="#FN9" class="notemark">*<span class="popup">1:12 Haha hanadima kumanisha vivi, ‘ela Mulungu ndiye ariyenigunulira Jesu Masihi’ hedu, ‘ela naugunulirwa ni Jesu Masihi.’</span></a>   </div><div class='p'> <span class="verse" id="V13">13&#160;</span><a href="#FN10" class="notemark"><span class="popup">1:13-14 Mahe 8:3; 9:1; Afil 3:5-6; 1 Akor 15:9</span></a>Ninwi mwasikira vizho nirizhokala nikiishi wakathi nirihokala ni kahi za dini ya Kiyahudi. Mut'u mimi nakala nikiritesa sana ro kanisa ra Mulungu. Najeza here nirizhodima nihakikishe kukala nidzaralaga.   <span class="verse" id="V14">14&#160;</span>Ayahudi anji, murika wangu were k'amanifika bule kahi za kuthuwa dini ya Kiyahudi. Mut'u mimi were nina chadi sana na maadha ga akare ehu.   </div><div class='p'> <span class="verse" id="V15">15&#160;</span><a href="#FN11" class="notemark"><span class="popup">1:15-16 Jere 1:5; Mahe 9:3-5; 22:21; Arum 1:5; 1 Akor 9:1; 15:10</span></a>Ela bai Mulungu were wanithenga k'anda hangu mumo ndanini mwa m'ama, na kwa nemaye akiniha nimuhumikire.   <span class="verse" id="V16">16&#160;</span>Bai akiona ni vidzo ananyese iye Mwanawe. Naye wananyesa iye Mwanawe ili niambirize at'u mario si Ayahudi Uv̱oro Udzo dzulu za kwakwe. Vikara iye Mulungu arihohenda vizho, senderemala mashauri kwa mut'u,   <span class="verse" id="V17">17&#160;</span>na sendere kuko Jerusalemu kwendaonana na aryahu at'u mariokala ahumwi mbere zangu. Kit'u nirichohenda, ni kwamba nauka mara mwenga nichenda Warabuni na badaye nikiuya Damesiki.   <span class="verse" id="V18">18&#160;</span><a href="#FN12" class="notemark"><span class="popup">1:18 Mahe 9:26-28</span></a>Nakwenda Jerusalemu bada ya miaka mihahu kukira. Lengo ra kwenda kuko were ni nikamanyane na K'efa<a href="#FN13" class="notemark">†<span class="popup">1:18 K'efa na P'et'ero ni iye mut'u mumwenga. K'efa ni dzina ra Kiyahudi na P'et'ero ni dzina ra Kiyunani ela mana yao ni yo mwenga, iwe.</span></a> t'ot'ot'o. Bai nirihofika kuko, nakala na K'efa kwa muda wa siku kumi na ts'ano.   <span class="verse" id="V19">19&#160;</span><a href="#FN14" class="notemark"><span class="popup">1:19 Math' 13:55</span></a>Na kuko sionere muhumwi mungine yoyosi isihokala iye K'efa na Jakobu, nduguye Bwana Jesu.   <span class="verse" id="V20">20&#160;</span>Gaga nigandhikago si ga ulongo bule, ni ga ujeri, hatha iye Mulungu ni shudhia.   <span class="verse" id="V21">21&#160;</span><a href="#FN15" class="notemark"><span class="popup">1:21 Mahe 9:30</span></a>Badaye nirihombola kuko Jerusalemu nakwenda kahi za jimbo ra Siria na ra Kilikia.   <span class="verse" id="V22">22&#160;</span>Wakathi uwo, go makanisa ga Masihi kahi za riro jimbo ra Judea, were k'agadzanona bule.   <span class="verse" id="V23">23&#160;</span>Hatha were manahenda kusikira na at'u kukala, “Yuyahu mwanamulume ariyekala akifutesa, be vivi adzauya anaambiriza at'u dzulu za riro kuluhiro, ut'u ariwo were anamala kuwalaga kamare.”   <span class="verse" id="V24">24&#160;</span>Kwa vizho makimulika Mulungu kwa ut'u wangu.   </div><ul class='tnav'>
<li><a href='index.htm'>Agalatia</a></li>
<li><a href='2CO13.htm'>&lt;</a></li>
<li><a href='GAL.htm'>1</a></li>
<li><a href='GAL02.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">1:1-2</a>
<span class="xo">1:1 </span><span class="xt">1:11-12; Arum 1:5; 1 Akor 9:1-2</span></p>
<p class="x" id="FN2"><span class="notemark"></span><a class="notebackref" href="#V1">1:1-2</a>
<span class="xo">1:2 </span><span class="xt">1 Akor 16:1</span></p>
<p class="x" id="FN3"><span class="notemark"></span><a class="notebackref" href="#V4">1:4</a>
<span class="xo">1:4 </span><span class="xt">2:20; Math' 20:28; Joh 1:29; 2 Akor 5:21; Aefe 5:2; 1 T'imo 2:6; Tit 2:14; Aebu 9:12-14, 26; 1 Joh 5:19</span></p>
<p class="x" id="FN4"><span class="notemark"></span><a class="notebackref" href="#V6">1:6</a>
<span class="xo">1:6 </span><span class="xt">Aebu 12:15</span></p>
<p class="x" id="FN5"><span class="notemark"></span><a class="notebackref" href="#V7">1:7</a>
<span class="xo">1:7 </span><span class="xt">5:8, 10; 2:4; Mahe 15:1, 24</span></p>
<p class="x" id="FN6"><span class="notemark"></span><a class="notebackref" href="#V8">1:8</a>
<span class="xo">1:8-9 </span><span class="xt">1 Akor 16:22</span></p>
<p class="x" id="FN7"><span class="notemark"></span><a class="notebackref" href="#V10">1:10</a>
<span class="xo">1:10 </span><span class="xt">1 Ath'es 2:4-6</span></p>
<p class="x" id="FN8"><span class="notemark"></span><a class="notebackref" href="#V11">1:11</a>
<span class="xo">1:11-12 </span><span class="xt">1:1</span></p>
<p class="f" id="FN9"><span class="notemark">*</span><a class="notebackref" href="#V12">1:12</a>
<span class="fr">1:12 </span><span class="ft">Haha hanadima kumanisha vivi, ‘ela Mulungu ndiye ariyenigunulira Jesu Masihi’ hedu, ‘ela naugunulirwa ni Jesu Masihi.’</span></p>
<p class="x" id="FN10"><span class="notemark"></span><a class="notebackref" href="#V13">1:13</a>
<span class="xo">1:13-14 </span><span class="xt">Mahe 8:3; 9:1; Afil 3:5-6; 1 Akor 15:9</span></p>
<p class="x" id="FN11"><span class="notemark"></span><a class="notebackref" href="#V15">1:15</a>
<span class="xo">1:15-16 </span><span class="xt">Jere 1:5; Mahe 9:3-5; 22:21; Arum 1:5; 1 Akor 9:1; 15:10</span></p>
<p class="x" id="FN12"><span class="notemark"></span><a class="notebackref" href="#V18">1:18</a>
<span class="xo">1:18 </span><span class="xt">Mahe 9:26-28</span></p>
<p class="f" id="FN13"><span class="notemark">†</span><a class="notebackref" href="#V18">1:18</a>
<span class="fr">1:18 </span><span class="ft">K'efa na P'et'ero ni iye mut'u mumwenga. K'efa ni dzina ra Kiyahudi na P'et'ero ni dzina ra Kiyunani ela mana yao ni yo mwenga, iwe.</span></p>
<p class="x" id="FN14"><span class="notemark"></span><a class="notebackref" href="#V19">1:19</a>
<span class="xo">1:19 </span><span class="xt">Math' 13:55</span></p>
<p class="x" id="FN15"><span class="notemark"></span><a class="notebackref" href="#V21">1:21</a>
<span class="xo">1:21 </span><span class="xt">Mahe 9:30</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

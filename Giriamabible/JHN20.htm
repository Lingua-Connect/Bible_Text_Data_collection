<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Johana 20</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Johana</a></li>
<li><a href='JHN19.htm'>&lt;</a></li>
<li><a href='JHN.htm'>20</a></li>
<li><a href='JHN21.htm'>&gt;</a></li>
</ul>
<div class="main">
 
<div class='chapterlabel' id="V0"> 20</div><div class='s'>Kufufuka kwa Jesu </div> <div class='r'>Math'ayo 28:1-10; Mariko 16:1-11; Luka 24:1-12  </div><div class='p'> <span class="verse" id="V1">1&#160;</span>Bai siku ya kwandza ya wiki irihofika, Maryamu Magidalena wakwenda ko mbirani arikozikwa Jesu wakathi kurihokala kuchere kimidhimidhi. Arihofika haho, akiona ro iwe ririroikwa ho mulomoni mwa yo mbira ridzauswa.   <span class="verse" id="V2">2&#160;</span><a href="#FN1" class="notemark"><span class="popup">20:2 13:23</span></a>Arihoona kukala mwiri wa Jesu k'aumo, akiuya nyuma malo. Na achendamona P'et'ero na yuyahu mwanafundzi ariyehendzwa ni Jesu sana. Akiambira, “Madzamuhala ye Bwana wehu kula mo mbirani! K'ahumanya chamba madzakwendamwika hiko.”   <span class="verse" id="V3">3&#160;</span>Kidza P'et'ero na yuyahu mwanafundzi mungine makiuka haraka na machenda malo kuko mbirani.   <span class="verse" id="V4">4&#160;</span>Osi makot'a malo, ela yuyahu mwanafundzi mungine akimukira P'et'ero. Iye nde ariyefika ho mbirani kimbere.   <span class="verse" id="V5">5&#160;</span>Bai akizama na akitsungurira mo mbirani. Akiona zo nguwo za ts'andza haho, ela ye mwenye k'angirire mo mbirani bule.   <span class="verse" id="V6">6&#160;</span><a href="#FN2" class="notemark"><span class="popup">20:6-7 11:44</span></a>Badaye Simoni P'et'ero naye akidza. Achangira mo mbirani haraka na akizona zo nguwo za ts'andza zi haho.   <span class="verse" id="V7">7&#160;</span>Iryahu nguwo iriyokala yafungwa Jesu kitswani yere i haho, nayo yere k'aihamwenga na zo nguwo nyingine, ela yere idzakundzwa t'ot'ot'o na idzaikwa k'anda.   <span class="verse" id="V8">8&#160;</span>Kidza yuyahu mwanafundzi mungine, ariyekala adzafika haho kimbere, wangira mumo na akikuluhira.   <span class="verse" id="V9">9&#160;</span><a href="#FN3" class="notemark"><span class="popup">20:9 Zabu 16:10-11; Luk 24:26-27; Mahe 2:25-31; 1 Akor 15:4</span></a>Vikara kufikira wakathi uu o anafundzi were k'amadzangwe kuelewa mana ya go Maoro, kukala Jesu were suthi afufuke.   <span class="verse" id="V10">10&#160;</span>Gonya aryahu anafundzi makiuya kwao madzumbani.   </div><div class='s'>Jesu anamwambolera Maryamu Magidalena </div> <div class='r'>Mariko 16:9-11  </div><div class='p'> <span class="verse" id="V11">11&#160;</span>Maryamu arihouya ko mbirani waungarara ko ndze, kuno anarira. Bai arihokala anarira, akizama na akitsungurira mo mbirani,   <span class="verse" id="V12">12&#160;</span>na akiona malaika airi. Malaika ao were madzavala nguwo nyaruhe tse. Nao mere makelesi haho harihokala haikwa mwiri wa Jesu. Mumwenga were akelesi haho harihokala kitswa cha Jesu, na ye mungine were akelesi ho harihokala magulu ga Jesu.   </div><div class='p'> <span class="verse" id="V13">13&#160;</span><a href="#FN4" class="notemark"><span class="popup">20:13 20:2</span></a>Bai makinena na Maryamu makiamba, “Unarizwa ni noni, m'ama?” Akiadzigidzya, akiamba, “Bwana wangu adzahalwa na simanya chamba madzamwikahi!”   <span class="verse" id="V14">14&#160;</span><a href="#FN5" class="notemark"><span class="popup">20:14 21:4; Luk 24:16</span></a>Kugonya kunena vizho, akigaluka. Bai arihogaluka akimona Jesu aimire haho, ela k'amumanyire bule.   <span class="verse" id="V15">15&#160;</span>Ndo Jesu akinena naye akiamba, “Unarizwa ni noni m'ama? Vidze una mut'u umumalaye?” Kwa kukala Maryamu waona kukala ye mut'u ni mutsundzi wa ho hat'u akimwambira, “Bwana, kala ndiwe udziyemusa nakuvoya unambire ko udzikomwika, ili nimuhale.”   <span class="verse" id="V16">16&#160;</span>Ndo Jesu akiamba, “Maryamu!” Maryamu arihosikira vizho akinula kitswa akihika Kieburania, “Raboni!” (Raboni manaye ni mwalimu.)   <span class="verse" id="V17">17&#160;</span><a href="#FN6" class="notemark"><span class="popup">20:17 Ndugu zangu: Arum 8:29; Aebu 2:11-12</span></a>Jesu akiamba, “Sinigut'e bule, mana sidzangwe kwenda dzulu kwa Baba. Uwe, enda kwa o ndugu zangu ukaambire vivi, ‘Mimi ni hehi na kuuya kwa Baba ariye nanwi ni Babiyenu, ninauya kwa Mulungu, ariye nanwi ni Mulungu wenu.’ ”   </div><div class='p'> <span class="verse" id="V18">18&#160;</span>Bai Maryamu Magidalena achendaambira o anafundzi, akiamba, “Nidzamona Bwana benwi!” Gonya akiathalira zho arizhokala Bwana adzaamba.   </div><div class='s'>Jesu anaambolera anafundzie </div> <div class='r'>Math'ayo 28:16-20; Mariko 16:14-18; Luka 24:36-49  </div><div class='p'> <span class="verse" id="V19">19&#160;</span><a href="#FN7" class="notemark"><span class="popup">20:19 9:22; 14:27; 20:1</span></a>Siku iyo yenye kurihotswa aryahu anafundzi a Jesu mere madzakundzumanyika hamwenga ndani ya nyumba. Nao mere madzafunga muryango kwa kuaogoha o Ayahudi. Bai haho henye Jesu akiambolera. Akialamusa, akiamba, “Dheri narikale kwenu.”   <span class="verse" id="V20">20&#160;</span><a href="#FN8" class="notemark"><span class="popup">20:20 19:34; 20:25, 27</span></a>Bada ya kualamusa akianyesa go magandzage na lo lwavulwe. Bai o anafundzie marihomona Bwana mafwahirwa zhomu.   </div><div class='p'> <span class="verse" id="V21">21&#160;</span><a href="#FN9" class="notemark"><span class="popup">20:21 17:18</span></a>Gonya Jesu akiambira kaheri akiamba, “Dheri narikale nanwi. Dza here Baba arizhonihuma, bai nami ninamuhuma.”   <span class="verse" id="V22">22&#160;</span><a href="#FN10" class="notemark"><span class="popup">20:22 14:16</span></a>Gonya akiasohera na akiamba, “H'aya hokerani Roho Mweri.   <span class="verse" id="V23">23&#160;</span><a href="#FN11" class="notemark"><span class="popup">20:23 Math' 18:18</span></a>Mukimusamehe mut'u dambize, bai Mulungu andamusamehe dambize. Musihomusamehe mut'u dambize, bai Mulungu k'andamusamehe mut'u iye dambize.”   </div><div class='s'>Jesu anamwambolera T'omasi </div> <div class='p'> <span class="verse" id="V24">24&#160;</span><a href="#FN12" class="notemark"><span class="popup">20:24 T'omasi: 11:16; 14:5; 20:27; 21:2</span></a>Vikara wakathi Jesu arihoonana na anafundzie T'omasi were k'ahamwenga nao. Yuyu T'omasi were ni mumwenga wa anafundzi kumi na airi a Jesu. Dzinare ringine were anaifwa P'ats'a.   <span class="verse" id="V25">25&#160;</span>Badaye aryahu anafundzi angine makimwambira T'omasi, makiamba, “Hudzamona Bwana bewe!” Ela iye akiamba, “Sindakuluhira kamare muhaka mimi mwenye nione go makushu ga misumari mo magandzani na nigagut'e na chala changu, kidza niike gandza rangu dzulu za ro kushu ra lwavuni mwakwe.”   </div><div class='p'> <span class="verse" id="V26">26&#160;</span><a href="#FN13" class="notemark"><span class="popup">20:26 20:19</span></a>Bada ya siku nane, anafundzi a Jesu mere madzakundzumanyika kaheri kahi za nyumba iryahu. Wakathi uu T'omasi were a hamwenga nao. Vichache zhenye Jesu akidza akiima mbere zao, ingahokala were madzafunga miryango na ndani. Akialamusa akiamba, “Dheri narikale nanwi.”   <span class="verse" id="V27">27&#160;</span>Gonya akimwamba T'omasi, “H'aya lola gano magandza gangu hedu, gut'a hano na chalacho kidza goloza wo mukonowo hedu ugut'e lwavu lwangu. Richa mioyo miri-miri na ukuluhire.”   <span class="verse" id="V28">28&#160;</span>Bai T'omasi akiamba, “Bwana wangu na Mulungu wangu!”   </div><div class='p'> <span class="verse" id="V29">29&#160;</span><a href="#FN14" class="notemark"><span class="popup">20:29 1 P'et 1:8</span></a>Jesu akimwamba, “Udzakuluhira kwa kukala udzanona, ela baha at'u aryahu makuluhirao hasiho kuona.”   </div><div class='s'>Chausa cha Johana kuora chuwo kiki </div> <div class='p'> <span class="verse" id="V30">30&#160;</span><a href="#FN15" class="notemark"><span class="popup">20:30 1:14; 2:11</span></a>Vikara Jesu wahenda miujiza minji mingine mbere za anafundzie ambayo siihadzire kahi za chuwo kiki.   <span class="verse" id="V31">31&#160;</span><a href="#FN16" class="notemark"><span class="popup">20:31 3:15; 1 Joh 5:13</span></a>Ela nidzaora dzulu ya miujiza ii michache kwamba mudime kukuluhira kukala Jesu nde iye Masihi, Mwana wa Mulungu na kwa kukuluhira, mukale na uzima wa kare na kare kahi za dzinare.   </div><ul class='tnav'>
<li><a href='index.htm'>Johana</a></li>
<li><a href='JHN19.htm'>&lt;</a></li>
<li><a href='JHN.htm'>20</a></li>
<li><a href='JHN21.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V2">20:2</a>
<span class="xo">20:2 </span><span class="xt">13:23</span></p>
<p class="x" id="FN2"><span class="notemark"></span><a class="notebackref" href="#V6">20:6</a>
<span class="xo">20:6-7 </span><span class="xt">11:44</span></p>
<p class="x" id="FN3"><span class="notemark"></span><a class="notebackref" href="#V9">20:9</a>
<span class="xo">20:9 </span><span class="xt">Zabu 16:10-11; Luk 24:26-27; Mahe 2:25-31; 1 Akor 15:4</span></p>
<p class="x" id="FN4"><span class="notemark"></span><a class="notebackref" href="#V13">20:13</a>
<span class="xo">20:13 </span><span class="xt">20:2</span></p>
<p class="x" id="FN5"><span class="notemark"></span><a class="notebackref" href="#V14">20:14</a>
<span class="xo">20:14 </span><span class="xt">21:4; Luk 24:16</span></p>
<p class="f" id="FN6"><span class="notemark"></span><a class="notebackref" href="#V17">20:17</a>
<span class="fr">20:17 </span><span class="ft">Ndugu zangu: Arum 8:29; Aebu 2:11-12</span></p>
<p class="x" id="FN7"><span class="notemark"></span><a class="notebackref" href="#V19">20:19</a>
<span class="xo">20:19 </span><span class="xt">9:22; 14:27; 20:1</span></p>
<p class="x" id="FN8"><span class="notemark"></span><a class="notebackref" href="#V20">20:20</a>
<span class="xo">20:20 </span><span class="xt">19:34; 20:25, 27</span></p>
<p class="x" id="FN9"><span class="notemark"></span><a class="notebackref" href="#V21">20:21</a>
<span class="xo">20:21 </span><span class="xt">17:18</span></p>
<p class="x" id="FN10"><span class="notemark"></span><a class="notebackref" href="#V22">20:22</a>
<span class="xo">20:22 </span><span class="xt">14:16</span></p>
<p class="x" id="FN11"><span class="notemark"></span><a class="notebackref" href="#V23">20:23</a>
<span class="xo">20:23 </span><span class="xt">Math' 18:18</span></p>
<p class="f" id="FN12"><span class="notemark"></span><a class="notebackref" href="#V24">20:24</a>
<span class="fr">20:24 </span><span class="ft">T'omasi: 11:16; 14:5; 20:27; 21:2</span></p>
<p class="x" id="FN13"><span class="notemark"></span><a class="notebackref" href="#V26">20:26</a>
<span class="xo">20:26 </span><span class="xt">20:19</span></p>
<p class="x" id="FN14"><span class="notemark"></span><a class="notebackref" href="#V29">20:29</a>
<span class="xo">20:29 </span><span class="xt">1 P'et 1:8</span></p>
<p class="x" id="FN15"><span class="notemark"></span><a class="notebackref" href="#V30">20:30</a>
<span class="xo">20:30 </span><span class="xt">1:14; 2:11</span></p>
<p class="x" id="FN16"><span class="notemark"></span><a class="notebackref" href="#V31">20:31</a>
<span class="xo">20:31 </span><span class="xt">3:15; 1 Joh 5:13</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Arumi 2</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Arumi</a></li>
<li><a href='ROM01.htm'>&lt;</a></li>
<li><a href='ROM.htm'>2</a></li>
<li><a href='ROM03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>Mulungu andaahukumu hatha Ayahudi </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">2:1 Zabu 50:16; Math' 7:2</span></a>Musena, ukimuhukumu mwandziyo na maut'u ugahendago hatha uwe, be manya unadzihukumu mwenye. Kwa vizho hatha kala u h'ani kidza k'una ha kudzihehera bule.   <span class="verse" id="V2">2&#160;</span>Funamanya kukala Mulungu akihukumu at'u mahendao mahendo dza gago, anahukumu kwa hachi.   <span class="verse" id="V3">3&#160;</span>Ela we musena we unahukumu at'u mahendao maut'u ugahendago hatha uwe. Vidze unaona undachimbira hukumu ya Mulungu?   <span class="verse" id="V4">4&#160;</span><a href="#FN2" class="notemark"><span class="popup">2:4 Mahe 17:30; 2 P'et 3:9, 15</span></a>Hedu zho zha kukala Mulungu ni mudzo zhomu kidza anavumirira zhomu we unaviv̱udhya? Vidze k'umanya kukala Mulungu anakwanyesa udzowe ili akuhendye uwe uthubu?   <span class="verse" id="V5">5&#160;</span><a href="#FN3" class="notemark"><span class="popup">2:5 Siku ya hukumu: Isa 2:11-21</span></a>Ela we una singo nyomu hatha kw'endzi kuthubu. Kwa ut'u uwo wenye bai, unadzingezera hukumu mwenye ho siku Mulungu andihohukumu at'u kwa hachi, na andihorichira k'oro za kwakwe.   <span class="verse" id="V6">6&#160;</span><a href="#FN4" class="notemark"><span class="popup">2:6 1 Akor 3:13-15; 2 Akor 5:10; Aefe 6:8; Math' 16:27</span></a>Kwani Mulungu andamuriha kila mut'u karakara na mahendoge arigogahenda.   <span class="verse" id="V7">7&#160;</span>At'u mandiomala nguma kula kwa Mulungu, na ishima, na hali iryahu ya kutsafwa kaheri, kwa kuvumirira kahi za kuhenda madzo, mandapata uzima wa kare na kare.   <span class="verse" id="V8">8&#160;</span>Ela at'u mandiothuwa maut'u ga kwao enye, makahale kuusikira ujeri mahende maut'u mai, Mulungu andamwaga k'oroze dzulu zao.   <span class="verse" id="V9">9&#160;</span>Kila mwanadamu ahendaye maut'u mai andapata mateso, kuandzira Ayahudi na hatha at'u mario si Ayahudi.   <span class="verse" id="V10">10&#160;</span>Ela osi mandiohenda maut'u madzo Mulungu andaap'a nguma, ishima, na dheri, kuandzira Ayahudi hatha at'u mario si Ayahudi.   <span class="verse" id="V11">11&#160;</span><a href="#FN5" class="notemark"><span class="popup">2:11 Mahe 10:34; Akol 3:25; 1 P'et 1:17; Jako 2:1</span></a>Kwani Mulungu k'apendhelea mut'u yoyosi.   </div><div class='p'> <span class="verse" id="V12">12&#160;</span><a href="#FN6" class="notemark"><span class="popup">2:12 Math' 7:21</span></a>At'u mahendao dambi na k'amana Sheria<a href="#FN7" class="notemark">*<span class="popup">2:12 Sheria haha ni Sheria ya Musa.</span></a> ya kualongoza, mandangamika bila yo Sheria. Na at'u mario mana Sheria ya kualongoza makihenda dambi, mandahukumiwa ni yo Sheria.   <span class="verse" id="V13">13&#160;</span>Kwani at'u masikirao Sheria gonya k'amandaithuwa k'amana hachi bule mbere za Mulungu. Ela aryahu mahendao here yo Sheria iambazho mandapata hachi.   <span class="verse" id="V14">14&#160;</span>At'u mario si Ayahudi k'amana Sheria bule. Ela makithuwa Sheria kwa ut'u wa udamu wao, mananyesa kukala zho iambazho manavimanya kare, ingahokala yo Sheria k'amanayo bule.   <span class="verse" id="V15">15&#160;</span>Mananyesa kukala iyo Sheria i mumo mioyoni mwao. Na iyo mioyo inaashuhudia kukala vivi ni jeri. Kwani wakathi mungine mioyo yao inaashithaki na kuamba, “Vivi udzizhohenda si karakara bule.” Na wakathi mungine inaahehera na kuamba, “Zho udzizhohenda ni karakara.”   <span class="verse" id="V16">16&#160;</span><a href="#FN8" class="notemark"><span class="popup">2:16 2:6; 1 Akor 4:5</span></a>Na vizho ndizho vindizhokala haho siku Mulungu andihohukumu mioyo ya at'u kukirira kwa Masihi Jesu. Na uu Uv̱oro Udzo nihubirio ndo wambazho.   </div><div class='p'> <span class="verse" id="V17">17&#160;</span><a href="#FN9" class="notemark"><span class="popup">2:17 9:4; Isa 48:1</span></a>Vikara uwe unadziamba kukala u Muyahudi, na udzategemea Sheria ikwike kahi za uhusiano mudzo na Mulungu, na unanyeth'era uhusiano uriwo nawo na Mulungu.   <span class="verse" id="V18">18&#160;</span>Uwe unaamba kukala unamanya zho Mulungu ahendzazho uhende. Kidza unamanya ni maut'u gani ga mana gav̱iryago kuhendwa, kwa kukala Sheria yakufundisha kila kit'u.   <span class="verse" id="V19">19&#160;</span><a href="#FN10" class="notemark"><span class="popup">2:19 Math' 15:14</span></a>H'aya zho mbai bai, uwe una hakika kukala u kilongozi wa at'u masioona, na u mulangaza wa at'u mario kizani,   <span class="verse" id="V20">20&#160;</span>na kidza una hakika kukala unaamboza at'u uzuzu na u mwalimu wa ana atsanga, kwa kukala unamanya wo ujeri wosi wa Mulungu kukirira kwa yo Sheria. Kala vivi zhosi unazho ni karakara.   <span class="verse" id="V21">21&#160;</span><a href="#FN11" class="notemark"><span class="popup">2:21 Math' 23:3-4; Joh 7:19</span></a>Ela uwe uriye kaziyo ni kufundisha at'u andza kudzifundisha mwenye kwandza. Vidze unadimadze kumuhubiri mut'u ariche wivi, kala uwe mwenye kare u mwivi?   <span class="verse" id="V22">22&#160;</span>Vidze unadimadze kumwambira mut'u asizinge kala uwe mwenye unazinga? Hedu unadimadze kutsukirirwa vizuka kala uwe mwenye unaiya vit'u kula kahi za mahekalu ga vizuka?   <span class="verse" id="V23">23&#160;</span>H'aya we unyeth'aye kwa kukala una Sheria ya Mulungu, vidze unaithuwa, hedu unamubandira ishima Mulungu kwa kubanda yo Sheriaye?   <span class="verse" id="V24">24&#160;</span><a href="#FN12" class="notemark"><span class="popup">2:24 Isa 52:5; Izik 36:20</span></a>Kwani Maoro ganaamba kukala,  </div><div class='q'>“At'u mario si Ayahudi mananena kufuru kwa Mulungu  </div><div class='q2'>kwa ut'u wenu ninwi Ayahudi.”   </div><div class='p'> <span class="verse" id="V25">25&#160;</span><a href="#FN13" class="notemark"><span class="popup">2:25 1 Akor 7:19; Agal 5:3</span></a>Ukikala wangizwa lwembeni na unathuwa Sheria, kwangizwa lwembeni kwa kwako kuna faidha. Ela kala wangizwa lwembeni, ela Sheria k'uithuwa, u karakara na mut'u ariye k'angizirwe lwembeni.   <span class="verse" id="V26">26&#160;</span><a href="#FN14" class="notemark"><span class="popup">2:26 Agal 5:6</span></a>Vidze kala mut'u k'angizirwe lwembeni, ela anathuwa Sheria, Mulungu k'andamuthala here mut'u ariyengizwa lwembeni?   <span class="verse" id="V27">27&#160;</span>Kwa vizho bai, aryahu at'u mario k'amangizirwe lwembeni, ela manathuwa Sheria, mandamupiga ulongo ninwi murio mwangizwa lwembeni na kidza Sheria munayo, ela k'amuithuwa bule.   <span class="verse" id="V28">28&#160;</span><a href="#FN15" class="notemark"><span class="popup">2:28-29 9:6; Jere 4:4; Afil 3:2-3; Akol 2:11</span></a>Kwani Uyahudi kamili si sura, na hatha kwangizwa lwembeni nako si wo muv̱ano wa ndze uriwo mo mwirini.   <span class="verse" id="V29">29&#160;</span>Muyahudi kamili ni Muyahudi wa ndani. Roho wa Mulungu akingira ndani za moyo wa mut'u na kumugaluza, mut'u iye nikukala adzangizwa lwembeni jeri, si kwangizwa lwembeni kuthuwana na Sheria ya Kiyahudi. Mut'u iye akigonya kugaluzwa k'ana haja na kulikwa ni at'u kaheri, hajaye ni alikwe ni Mulungu thu.   </div><ul class='tnav'>
<li><a href='index.htm'>Arumi</a></li>
<li><a href='ROM01.htm'>&lt;</a></li>
<li><a href='ROM.htm'>2</a></li>
<li><a href='ROM03.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">2:1</a>
<span class="xo">2:1 </span><span class="xt">Zabu 50:16; Math' 7:2</span></p>
<p class="x" id="FN2"><span class="notemark"></span><a class="notebackref" href="#V4">2:4</a>
<span class="xo">2:4 </span><span class="xt">Mahe 17:30; 2 P'et 3:9, 15</span></p>
<p class="f" id="FN3"><span class="notemark"></span><a class="notebackref" href="#V5">2:5</a>
<span class="fr">2:5 </span><span class="ft">Siku ya hukumu: Isa 2:11-21</span></p>
<p class="x" id="FN4"><span class="notemark"></span><a class="notebackref" href="#V6">2:6</a>
<span class="xo">2:6 </span><span class="xt">1 Akor 3:13-15; 2 Akor 5:10; Aefe 6:8; Math' 16:27</span></p>
<p class="x" id="FN5"><span class="notemark"></span><a class="notebackref" href="#V11">2:11</a>
<span class="xo">2:11 </span><span class="xt">Mahe 10:34; Akol 3:25; 1 P'et 1:17; Jako 2:1</span></p>
<p class="x" id="FN6"><span class="notemark"></span><a class="notebackref" href="#V12">2:12</a>
<span class="xo">2:12 </span><span class="xt">Math' 7:21</span></p>
<p class="f" id="FN7"><span class="notemark">*</span><a class="notebackref" href="#V12">2:12</a>
<span class="fr">2:12 </span><span class="ft">Sheria haha ni Sheria ya Musa.</span></p>
<p class="x" id="FN8"><span class="notemark"></span><a class="notebackref" href="#V16">2:16</a>
<span class="xo">2:16 </span><span class="xt">2:6; 1 Akor 4:5</span></p>
<p class="x" id="FN9"><span class="notemark"></span><a class="notebackref" href="#V17">2:17</a>
<span class="xo">2:17 </span><span class="xt">9:4; Isa 48:1</span></p>
<p class="x" id="FN10"><span class="notemark"></span><a class="notebackref" href="#V19">2:19</a>
<span class="xo">2:19 </span><span class="xt">Math' 15:14</span></p>
<p class="x" id="FN11"><span class="notemark"></span><a class="notebackref" href="#V21">2:21</a>
<span class="xo">2:21 </span><span class="xt">Math' 23:3-4; Joh 7:19</span></p>
<p class="x" id="FN12"><span class="notemark"></span><a class="notebackref" href="#V24">2:24</a>
<span class="xo">2:24 </span><span class="xt">Isa 52:5; Izik 36:20</span></p>
<p class="x" id="FN13"><span class="notemark"></span><a class="notebackref" href="#V25">2:25</a>
<span class="xo">2:25 </span><span class="xt">1 Akor 7:19; Agal 5:3</span></p>
<p class="x" id="FN14"><span class="notemark"></span><a class="notebackref" href="#V26">2:26</a>
<span class="xo">2:26 </span><span class="xt">Agal 5:6</span></p>
<p class="x" id="FN15"><span class="notemark"></span><a class="notebackref" href="#V28">2:28</a>
<span class="xo">2:28-29 </span><span class="xt">9:6; Jere 4:4; Afil 3:2-3; Akol 2:11</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

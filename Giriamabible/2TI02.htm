<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 2 T'imoth'i 2</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 T'imoth'i</a></li>
<li><a href='2TI01.htm'>&lt;</a></li>
<li><a href='2TI.htm'>2</a></li>
<li><a href='2TI03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>Shikari mwaminifu av̱iryazho kukala </div> <div class='p'> <span class="verse" id="V1">1&#160;</span>Bai mwanangu, zo mbazi za Mulungu zidzazo kukirira kwa Masihi Jesu, nazikuhendye ukale na nguvu nyinji.   <span class="verse" id="V2">2&#160;</span><a href="#FN1" class="notemark"><span class="popup">2:2 1 T'imo 1:10; 4:14</span></a>Garyahu urigosikira nikigahubiri mbere za mashahidhi manji, gafundishe at'u mario ni aaminifu, ili ao nao maafundishe andziyao.   <span class="verse" id="V3">3&#160;</span>Mut'u uwe vumirira mashaka hamwenga naswi, here shikari mudzo wa Masihi Jesu.   <span class="verse" id="V4">4&#160;</span>Shikari yoyosi k'adima kudzangiza-ngiza kahi za maut'u ga kiraiya bule. Hatha ut'u adimao kuuhenda iye ni kuhakikisha kukala anamufwahiza ye mubomuwe.   <span class="verse" id="V5">5&#160;</span><a href="#FN2" class="notemark"><span class="popup">2:5 4:7-8</span></a>H'aya zho mbai, mut'u angiraye kahi za mashindano ga malo, k'adima kuvikwa kiremba cha kunyesa adzashinda, chamba zo sheria za malo k'azithuwire.   <span class="verse" id="V6">6&#160;</span>H'aya, fukihala mufano wa muk'urima, ni yuyahu ariye ana bidhii na kurima nde ariye anav̱irya akale wa kwandza kupata zho zha kwandza.   <span class="verse" id="V7">7&#160;</span>Bai gaga ninenago be gaaze sana mana ye Bwana andakwaviza, ili kila kit'u kikale lwazu kwako.   </div><div class='p'> <span class="verse" id="V8">8&#160;</span><a href="#FN3" class="notemark"><span class="popup">2:8 Arum 1:3-4; 1 Akor 15:4</span></a>Usimusahau Jesu Masihi bule. Jesu wafufuka kula kifwani, naye were ni mut'u wa lukolo lwa Daudi. Bai uwo ndo Uv̱oro Udzo niwambirizao at'u.   <span class="verse" id="V9">9&#160;</span><a href="#FN4" class="notemark"><span class="popup">2:9 1:8; Aefe 3:1; Afil 1:12-14</span></a>Na kwa ut'u wa wo Uv̱oro Udzo bai, ndo ninapata thabu, hatha dzafungwa minyororo here kwamba ni muhendi wa mai. Ela bai ro neno ra Mulungu k'ahana adimaye kurifunga.   <span class="verse" id="V10">10&#160;</span><a href="#FN5" class="notemark"><span class="popup">2:10 Arum 5:2; Akol 1:24</span></a>Kwa vizho, mut'u mimi ninavumirira mashaka, kwa ut'u wa ao mariotsagulwa ni Mulungu, ili ao nao madime kuokolwa ni Masihi Jesu na mapate nguma ya kare na kare.   <span class="verse" id="V11">11&#160;</span><a href="#FN6" class="notemark"><span class="popup">2:11 Arum 6:8</span></a>Bai thiu musemo wa kukuluhirika.  </div><div class='q'>Chamba fwafwa hamwenga naye, fundaishi hamwenga naye.   </div><div class='q'> <span class="verse" id="V12">12&#160;</span><a href="#FN7" class="notemark"><span class="popup">2:12 Math' 10:32-33; Arum 5:17</span></a>Chamba fundaenderera kuvumirira, hundathawala hamwenga naye.  </div><div class='q'>Fukimukana iye naye andahukana.   </div><div class='q'> <span class="verse" id="V13">13&#160;</span><a href="#FN8" class="notemark"><span class="popup">2:13 Arum 3:3-4</span></a>Chamba k'afuaaminifu,  </div><div class='q2'>iye ni mwaminifu tha kapindi,  </div><div class='q'>mana iye k'adima kudzikanaiza mwenye.   </div><div class='s'>Usikengwe </div> <div class='p'> <span class="verse" id="V14">14&#160;</span><a href="#FN9" class="notemark"><span class="popup">2:14 1 T'imo 1:3-7; 6:4; Tit 3:9</span></a>Bai enderera kuakumbukiza o at'u kit'u kiki; Akanye mbere za Mulungu mariche kunenezana dzulu za maneno fulani-fulani. Mana k'anani dza zizo, k'azina mana yoyosi, hasihokala kuangamiza ao mazisirikizao.   <span class="verse" id="V15">15&#160;</span><a href="#FN10" class="notemark"><span class="popup">2:15 1 T'imo 1:10</span></a>Uwe, henda wadimazho, umwanyese Mulungu kukala unafwaha, na u muhendzi wa kazi ase na haya na yo kaziye na kidza adimaye kurielezat'o ro neno ra ujeri.   <span class="verse" id="V16">16&#160;</span><a href="#FN11" class="notemark"><span class="popup">2:16 1 T'imo 1:4</span></a>Dziike kure na masumuriro ga kizuzu garigo k'agakimulungu, mana at'u mario manadzangiza-ngiza kahi za maut'u gago nikukala manamushalahukira Mulungu p'ore-p'ore.   <span class="verse" id="V17">17&#160;</span><a href="#FN12" class="notemark"><span class="popup">2:17 Humenayo: 1 T'imo 1:20</span></a>Masumuriro gago ga kizuzu, be ni kududuka vivii, na kukala here kironda cha rika. Mufano wa at'u mahendao maut'u dza gago ni Humenayo na Fileto.   <span class="verse" id="V18">18&#160;</span>At'u alume aa airi mangamika ngira na wo ujeri makiulozera mongo. Ndo bai manaambiriza andziyao kukala at'u magonya kufufulwa kare. Nao kwa kuhenda vizho manaahenda angine mahende wasiwasi kahi za kumukuluhira Mulungu.   <span class="verse" id="V19">19&#160;</span><a href="#FN13" class="notemark"><span class="popup">2:19 Hesab 16:5; Joh 10:14</span></a>Ela hamwenga na vizho wo musinji uriwoikwa ni Mulungu, u nju-nju-nju, nawo musinji uwo una muhuri uu: “Ye Bwana anamanya o mario ni akwe” na mungine unaamba, “Kila mut'u arihadzaye dzina ra Bwana naariche uthiriri.”   <span class="verse" id="V20">20&#160;</span><a href="#FN14" class="notemark"><span class="popup">2:20 Arum 9:21</span></a>Kahi za nyumba yoyosi bomu, muna viya zha kila samupuli. Muna zha kutengezwa na fedha, na zha dhahabu, na hatha zha muhi na ulongo. Viya vingine vihumirwa kwa haja bomu-bomu h'akeye, na vingine zho vinahumirwa kilacha kwa shuhuli za vivi-vivi.   <span class="verse" id="V21">21&#160;</span><a href="#FN15" class="notemark"><span class="popup">2:21 3:17</span></a>Bai chamba mut'u anahendza ahumirwe kwa shuhuli bomu, be suthi adzitsuse kamare kula kwa zo shuhuli za vivi-vivi. Akihenda vizho bai, andakala yudzahendywa mueri na wa mana kwa iye Bwana, na andakala a thayari kuhumirwa kwa kazi yoyosi mbidzo.   </div><div class='p'> <span class="verse" id="V22">22&#160;</span><a href="#FN16" class="notemark"><span class="popup">2:22 1 T'imo 6:11</span></a>Kwa vizho zo th'amaa zosi za kivulana, be zichimbire na hat'uhe ukale mut'u wa kuthuwa maut'u ga hachi, ukale na kuluhiro, uhende chadi kuahendza andziyo, na uenderere kukala mut'u wa dheri, henda vizho hamwenga na osini marihadzao dzina ra Bwana, na mioyo mitsuki.   <span class="verse" id="V23">23&#160;</span><a href="#FN17" class="notemark"><span class="popup">2:23 2:16</span></a>Usithathe, kudzangiza-ngiza kahi za k'anani za kizuzu na za kipambavu, mana uwe unamanya kukala mwishowe ni h'uwoh'uwo kunenezana   <span class="verse" id="V24">24&#160;</span><a href="#FN18" class="notemark"><span class="popup">2:24 1 T'imo 3:3; Tit 2:7-8</span></a>Muhumiki wa Bwana k'av̱irya akale ni wa h'uwoh'uwo kunenezana na at'u, hat'uhe iye, niakale ni mut'u mup'ore kwa at'u osi, akale anadima kufundishat'o bila vitsukizi.   <span class="verse" id="V25">25&#160;</span><a href="#FN19" class="notemark"><span class="popup">2:25-26 1 T'imo 2:4</span></a>Aryahu at'u ambao ma kinyume naye, anav̱irya aakanye kwa up'ore ngaa Mulungu aagaluze mioyo yao na madime kuumanya ujeri,   <span class="verse" id="V26">26&#160;</span>Kidza maleukwe na mauchimbire wo muhego wa Shethani, ariye were waagwira na akialazimisha mathuwe zho zhakwe.   </div><ul class='tnav'>
<li><a href='index.htm'>2 T'imoth'i</a></li>
<li><a href='2TI01.htm'>&lt;</a></li>
<li><a href='2TI.htm'>2</a></li>
<li><a href='2TI03.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V2">2:2</a>
<span class="xo">2:2 </span><span class="xt">1 T'imo 1:10; 4:14</span></p>
<p class="x" id="FN2"><span class="notemark"></span><a class="notebackref" href="#V5">2:5</a>
<span class="xo">2:5 </span><span class="xt">4:7-8</span></p>
<p class="x" id="FN3"><span class="notemark"></span><a class="notebackref" href="#V8">2:8</a>
<span class="xo">2:8 </span><span class="xt">Arum 1:3-4; 1 Akor 15:4</span></p>
<p class="x" id="FN4"><span class="notemark"></span><a class="notebackref" href="#V9">2:9</a>
<span class="xo">2:9 </span><span class="xt">1:8; Aefe 3:1; Afil 1:12-14</span></p>
<p class="x" id="FN5"><span class="notemark"></span><a class="notebackref" href="#V10">2:10</a>
<span class="xo">2:10 </span><span class="xt">Arum 5:2; Akol 1:24</span></p>
<p class="x" id="FN6"><span class="notemark"></span><a class="notebackref" href="#V11">2:11</a>
<span class="xo">2:11 </span><span class="xt">Arum 6:8</span></p>
<p class="x" id="FN7"><span class="notemark"></span><a class="notebackref" href="#V12">2:12</a>
<span class="xo">2:12 </span><span class="xt">Math' 10:32-33; Arum 5:17</span></p>
<p class="x" id="FN8"><span class="notemark"></span><a class="notebackref" href="#V13">2:13</a>
<span class="xo">2:13 </span><span class="xt">Arum 3:3-4</span></p>
<p class="x" id="FN9"><span class="notemark"></span><a class="notebackref" href="#V14">2:14</a>
<span class="xo">2:14 </span><span class="xt">1 T'imo 1:3-7; 6:4; Tit 3:9</span></p>
<p class="x" id="FN10"><span class="notemark"></span><a class="notebackref" href="#V15">2:15</a>
<span class="xo">2:15 </span><span class="xt">1 T'imo 1:10</span></p>
<p class="x" id="FN11"><span class="notemark"></span><a class="notebackref" href="#V16">2:16</a>
<span class="xo">2:16 </span><span class="xt">1 T'imo 1:4</span></p>
<p class="f" id="FN12"><span class="notemark"></span><a class="notebackref" href="#V17">2:17</a>
<span class="fr">2:17 </span><span class="ft">Humenayo: 1 T'imo 1:20</span></p>
<p class="x" id="FN13"><span class="notemark"></span><a class="notebackref" href="#V19">2:19</a>
<span class="xo">2:19 </span><span class="xt">Hesab 16:5; Joh 10:14</span></p>
<p class="x" id="FN14"><span class="notemark"></span><a class="notebackref" href="#V20">2:20</a>
<span class="xo">2:20 </span><span class="xt">Arum 9:21</span></p>
<p class="x" id="FN15"><span class="notemark"></span><a class="notebackref" href="#V21">2:21</a>
<span class="xo">2:21 </span><span class="xt">3:17</span></p>
<p class="x" id="FN16"><span class="notemark"></span><a class="notebackref" href="#V22">2:22</a>
<span class="xo">2:22 </span><span class="xt">1 T'imo 6:11</span></p>
<p class="x" id="FN17"><span class="notemark"></span><a class="notebackref" href="#V23">2:23</a>
<span class="xo">2:23 </span><span class="xt">2:16</span></p>
<p class="x" id="FN18"><span class="notemark"></span><a class="notebackref" href="#V24">2:24</a>
<span class="xo">2:24 </span><span class="xt">1 T'imo 3:3; Tit 2:7-8</span></p>
<p class="x" id="FN19"><span class="notemark"></span><a class="notebackref" href="#V25">2:25</a>
<span class="xo">2:25-26 </span><span class="xt">1 T'imo 2:4</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

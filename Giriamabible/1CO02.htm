<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 1 Akorintho 2</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 Akorintho</a></li>
<li><a href='1CO01.htm'>&lt;</a></li>
<li><a href='1CO.htm'>2</a></li>
<li><a href='1CO03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>P'aulo wahubiri Uv̱oro Udzo wa Masihi h'akeye </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">2:1 1:17</span></a>Bai ndugu zangu, wakathi nirihokudza kuko kwenu, nakudza nimwambirize siri<a href="#FN2" class="notemark">*<span class="popup">2:1 Maoro mangine ganaamba, ‘ushahidhi wa Mulungu’ badala ya ‘siri ya Mulungu.’</span></a> ya Mulungu. Na siri iyo simwambirizire kwa ulachu wowosi hedu kumanya kunena.   <span class="verse" id="V2">2&#160;</span><a href="#FN3" class="notemark"><span class="popup">2:2 1:23; Agal 6:14</span></a>Mana nere natosa kukala nisimanye maut'u mangine gogosi kahi zenu, isihokala Jesu Masihi na kifwa cha kwakwe ho musalabani.   <span class="verse" id="V3">3&#160;</span><a href="#FN4" class="notemark"><span class="popup">2:3 Mahe 18:9; 2 Akor 10:1, 10</span></a>Nirihokala nanwi, nakala sina nguvu, kidza nere ninathethema kwa woga.   <span class="verse" id="V4">4&#160;</span><a href="#FN5" class="notemark"><span class="popup">2:4 4:20; 1 Ath'es 1:5</span></a>Na wo uv̱oro niriwokala nawo be simwambirizire kwa kuhumira maneno ga kumwangola-ngola hedu ulachu wowosi, hatha bule. Mimi namwambiriza kwa kumwanyesa vihendo zha Roho na zha nguvu.   <span class="verse" id="V5">5&#160;</span><a href="#FN6" class="notemark"><span class="popup">2:5 1:18, 24</span></a>Nami nahenda vivi ili kwamba ro kuluhiro renu risitegemee ulachu wa mudamu, ela ritegemee nguvu za Mulungu.   </div><div class='s'>Ulachu wa Mulungu </div> <div class='p'> <span class="verse" id="V6">6&#160;</span>Ela hatha hamwenga na vizho, siswi nikuafundisha ulachu at'u madziokumala. Na ulachu uwo si wa wakathi uu huriwo, hedu wa athawali a vikara, mana uthawali wao undakira.   <span class="verse" id="V7">7&#160;</span><a href="#FN7" class="notemark"><span class="popup">2:7 Arum 5:2; 2 Akor 3:18; 4:17; Akol 1:26</span></a>Hunafundisha ulachu wa Mulungu, uriwokala ni siri kwa anadamu. Na ulachu uwo, Mulungu waupanga hangu urumwengu k'audzaumbwa ili fukadime kuhokera nguma.   <span class="verse" id="V8">8&#160;</span><a href="#FN8" class="notemark"><span class="popup">2:8 Luk 23:34</span></a>Na k'akuna muthawali hatha mumwenga wakathi uu furiwo ariyemanya ulachu uu. Kwani kala mamanya k'amangamusulubishire bule ye Bwana wa nguma.   <span class="verse" id="V9">9&#160;</span><a href="#FN9" class="notemark"><span class="popup">2:9 Isa 52:15; 64:4</span></a>Mana Maoro ganaamba kukala,  </div><div class='q'>“Zho virizho k'avidzaonewa hedu kusikirwa,  </div><div class='q2'>na zho virizho mudamu k'adzaviaza kukala vinadima kukala,  </div><div class='q'>vizho ndo Mulungu arizhoathayarishira ao mamuhendzao.”   </div><div class='m'> <span class="verse" id="V10">10&#160;</span>Na Mulungu wahugunulira siswi siri ya maut'u gago kukirira kwa Roho. Kwani Roho ndiye achunguzaye kila kit'u hatha zo siri za Mulungu za ndani-ndani.   <span class="verse" id="V11">11&#160;</span>Kwani mut'u mungine k'adima kumanya maazo gangu, ela roho yangu inagamanya gosi. Na vizho ndo virizho hatha kwa Mulungu, k'akuna adimaye kumanya maazoge hasihokala ye Rohowe.   <span class="verse" id="V12">12&#160;</span><a href="#FN10" class="notemark"><span class="popup">2:12 Arum 8:15</span></a>Bai siswi k'afuhokerere roho ya urumwengu uu, ela fwahokera Roho wa kula kwa Mulungu. Na iye nde afuhendyaye hatha fukang'alirwa ni vigerwa vivi zhosi arizhohup'a Mulungu.   <span class="verse" id="V13">13&#160;</span><a href="#FN11" class="notemark"><span class="popup">2:13 2:4; 12:10</span></a>Na k'afumwambira maut'u gaga kwa kuhumira maneno ga ulachu wa kidamu, ela funahumira maneno hufundishwago ni Roho. Hunaang'aziza at'u ujeri wa kiroho kwa maneno ga kiroho.<a href="#FN12" class="notemark">†<span class="popup">2:13 Mana nyingine inadima kukala, ‘Hunaang'aziza ujeri wa kiroho at'u mario kahi za Roho.’</span></a>   <span class="verse" id="V14">14&#160;</span><a href="#FN13" class="notemark"><span class="popup">2:14 1:18, 23; Joh 3:5-12; 2 Akor 3:14-18</span></a>Maut'u ga Roho wa Mulungu, ni ga kiroho nago gamung'alira mut'u ariye kahi za Roho. Mut'u ariye k'akahi za Roho maut'u gaga kwakwe ni uzuzu kwa kukala k'agamung'alira bule. Kwa vizho mut'u dza iye, k'adima kuelewa maut'u ga Roho wa Mulungu.   <span class="verse" id="V15">15&#160;</span>Siswi hurio kahi za Roho huna wadimi wa kuelewa kila kit'u, ela at'u angine k'amahuelewa bule.   <span class="verse" id="V16">16&#160;</span><a href="#FN14" class="notemark"><span class="popup">2:16 Isa 40:13; Arum 11:34</span></a>Kwani Maoro ganaamba kukala,  </div><div class='q'>“Ni h'ani amanyaye maazo ga Bwana,  </div><div class='q2'>hatha akale anadima kumuadha?”  </div><div class='m'>Ela siswi hunaelewa maut'u gaga ga Roho wa Mulungu kwa kukala funa akili za Masihi.   </div><ul class='tnav'>
<li><a href='index.htm'>1 Akorintho</a></li>
<li><a href='1CO01.htm'>&lt;</a></li>
<li><a href='1CO.htm'>2</a></li>
<li><a href='1CO03.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">2:1</a>
<span class="xo">2:1 </span><span class="xt">1:17</span></p>
<p class="f" id="FN2"><span class="notemark">*</span><a class="notebackref" href="#V1">2:1</a>
<span class="fr">2:1 </span><span class="ft">Maoro mangine ganaamba, ‘ushahidhi wa Mulungu’ badala ya ‘siri ya Mulungu.’</span></p>
<p class="x" id="FN3"><span class="notemark"></span><a class="notebackref" href="#V2">2:2</a>
<span class="xo">2:2 </span><span class="xt">1:23; Agal 6:14</span></p>
<p class="x" id="FN4"><span class="notemark"></span><a class="notebackref" href="#V3">2:3</a>
<span class="xo">2:3 </span><span class="xt">Mahe 18:9; 2 Akor 10:1, 10</span></p>
<p class="x" id="FN5"><span class="notemark"></span><a class="notebackref" href="#V4">2:4</a>
<span class="xo">2:4 </span><span class="xt">4:20; 1 Ath'es 1:5</span></p>
<p class="x" id="FN6"><span class="notemark"></span><a class="notebackref" href="#V5">2:5</a>
<span class="xo">2:5 </span><span class="xt">1:18, 24</span></p>
<p class="x" id="FN7"><span class="notemark"></span><a class="notebackref" href="#V7">2:7</a>
<span class="xo">2:7 </span><span class="xt">Arum 5:2; 2 Akor 3:18; 4:17; Akol 1:26</span></p>
<p class="x" id="FN8"><span class="notemark"></span><a class="notebackref" href="#V8">2:8</a>
<span class="xo">2:8 </span><span class="xt">Luk 23:34</span></p>
<p class="x" id="FN9"><span class="notemark"></span><a class="notebackref" href="#V9">2:9</a>
<span class="xo">2:9 </span><span class="xt">Isa 52:15; 64:4</span></p>
<p class="x" id="FN10"><span class="notemark"></span><a class="notebackref" href="#V12">2:12</a>
<span class="xo">2:12 </span><span class="xt">Arum 8:15</span></p>
<p class="x" id="FN11"><span class="notemark"></span><a class="notebackref" href="#V13">2:13</a>
<span class="xo">2:13 </span><span class="xt">2:4; 12:10</span></p>
<p class="f" id="FN12"><span class="notemark">†</span><a class="notebackref" href="#V13">2:13</a>
<span class="fr">2:13 </span><span class="ft">Mana nyingine inadima kukala, ‘Hunaang'aziza ujeri wa kiroho at'u mario kahi za Roho.’</span></p>
<p class="x" id="FN13"><span class="notemark"></span><a class="notebackref" href="#V14">2:14</a>
<span class="xo">2:14 </span><span class="xt">1:18, 23; Joh 3:5-12; 2 Akor 3:14-18</span></p>
<p class="x" id="FN14"><span class="notemark"></span><a class="notebackref" href="#V16">2:16</a>
<span class="xo">2:16 </span><span class="xt">Isa 40:13; Arum 11:34</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

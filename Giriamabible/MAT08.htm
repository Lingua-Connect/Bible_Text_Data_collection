<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Math'ayo 8</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Math'ayo</a></li>
<li><a href='MAT07.htm'>&lt;</a></li>
<li><a href='MAT.htm'>8</a></li>
<li><a href='MAT09.htm'>&gt;</a></li>
</ul>
<div class="main">
 
<div class='chapterlabel' id="V0"> 8</div><div class='s'>Jesu anahoza mukongo wa mahana </div> <div class='r'>Mariko 1:40-45; Luka 5:12-16  </div><div class='p'> <span class="verse" id="V1">1&#160;</span>Vikara Jesu arihokala adzagonya kufundisha, watharamuka kula ho dzulu murimani, na go makundi ga at'u gakikwatya kumuthuwa.   <span class="verse" id="V2">2&#160;</span>Bai lola hachambola mut'u mumwenga ariyekala ana mahana, akidzapiga mavindi ho mbere za Jesu akiamba, “Bwana, ukihendza unadima ukanihoza!”<a href="#FN1" class="notemark">*<span class="popup">8:2 Haha ro neno renye ra Kiyunani rinaamba, ‘kunitsusa.’ Enye mahana were manahalirwa kukala ni achafu, kulengana na sheria za Kiyahudi.</span></a>   <span class="verse" id="V3">3&#160;</span>Jesu akigoloza mukono akimugut'a akimwamba, “Ninahendza, hola.” Na haho na haho kare, ye mut'u akihola.   <span class="verse" id="V4">4&#160;</span><a href="#FN2" class="notemark"><span class="popup">8:4 Alaw 14:2-32; Math' 12:16; Mar 7:36; Luk 17:14</span></a>Bai Jesu akimwamba, “Vivi be usizhambire mut'u bule, ela enda ukamwanyese mulombi, gonya umboze sadaka ya ko kuholako, iryahu ariyolagiza Musa, ili kila mut'u amanye kukala udzahola jeri.”   </div><div class='s'>Jesu anamuhoza muhumiki wa mubomu wa jeshi </div> <div class='r'>Luka 7:1-10; Johana 4:43-54  </div><div class='p'> <span class="verse" id="V5">5&#160;</span>Vikara, Jesu arihokala anangira mudzini Kaperinaumu, mubomu mumwenga wa jeshi ra Kirumi wamwendera, akimuvoya akimwamba,   <span class="verse" id="V6">6&#160;</span>“Bwana, muhumiki wangu ni mukongo sana. Vilungozhe zhaholoza na analumwa k'azhadimikika.”   <span class="verse" id="V7">7&#160;</span>Jesu akimudzigidzya akimwamba, “Nidzasikira, nadza nimuhoze.”   <span class="verse" id="V8">8&#160;</span>Ye mubomu wa shikari akimwamba Jesu, “Bwana, mimi siv̱irya kukala udze wangire nyumbani mwangu, ela nena neno thu, na muhumiki wangu andahola.   <span class="verse" id="V9">9&#160;</span>Kwani mimi nami ni ts'ini za abomu angu, kidza nina shikari mario ts'ini zangu. Nikimwamba mumwenga, ‘Enda hat'u hasiku,’ anenda. Na yoyosi nindiyemwamba ‘Ndzo,’ anadza. Nikimwamba muhumiki wangu ‘Henda ut'u usiku’ anauhenda.”   <span class="verse" id="V10">10&#160;</span>Jesu arihomusikira wangalala, gonya akinena na o at'u mariokala manamuthuwa akiamba, “Ninamwambira ujeri, sidzangwe kuona mut'u mwenye kuluhiro dza riri hatha kahi za ts'i ya Iziraeli.   <span class="verse" id="V11">11&#160;</span><a href="#FN3" class="notemark"><span class="popup">8:11 Isa 25:6</span></a>Nami namwambira kukala, at'u anji mandambola mwambolero wa dzuwa, na mutserero wa dzuwa, madze makelesi hamwenga na Burahemu, na Isaka, na Jakobu chakuryani kahi za uthawali wa mulunguni.   <span class="verse" id="V12">12&#160;</span><a href="#FN4" class="notemark"><span class="popup">8:12 13:42, 50; 22:13; 24:51; 25:30</span></a>Ela o mariotengezerwa wo uthawali enye, mandatsufwa ko ndze kizani, na kuko kundakala na kurira na kwafuna meno.”   <span class="verse" id="V13">13&#160;</span><a href="#FN5" class="notemark"><span class="popup">8:13 9:22, 29; 15:28</span></a>Arihogonya kunena viryahu, Jesu wamugalukira ye mubomu wa shikari akimwamba, “Enda, navikale here udzizhokuluhira.” Na wakathi uwo wenye ye muhumikiwe akihola.   </div><div class='s'>Jesu anahoza at'u anji </div> <div class='r'>Mariko 1:29-34; Luka 4:38-41  </div><div class='p'> <span class="verse" id="V14">14&#160;</span><a href="#FN6" class="notemark"><span class="popup">8:14 1 Akor 9:5</span></a>Jesu arihombola haho, wakwenda hatha nyumbani kwa P'et'ero, achendamuthekeza mutsedza wa P'et'ero wa kiche a kitandani, ana homa.   <span class="verse" id="V15">15&#160;</span>Bai, Jesu wamugut'a wo mukono, na haho henye ro homa rikimuricha, hatha akiuka akimuhikirahikira.   <span class="verse" id="V16">16&#160;</span>K'uzhona dzulo riro, Jesu akireherwa at'u anji mariokala mana p'ep'o. O p'ep'o akiachemera makimbola, na akihoza akongo osi.   <span class="verse" id="V17">17&#160;</span><a href="#FN7" class="notemark"><span class="popup">8:17 Isa 53:4</span></a>Bai gaga gahendeka, ili garyahu maneno garigonenwa ni nabii Isaya gathimire. Kwani Isaya waamba, “Wagahala manyonge gehu, na akigahoza makongo gehu.”   </div><div class='s'>Garama za kumuthuwa Jesu </div> <div class='r'>Luka 9:57-62  </div><div class='p'> <span class="verse" id="V18">18&#160;</span>Jesu arihoona ro kundi ra at'u mariokala madzamudengereka, akiaamurisha anafundzie kukala mavuke ro ziya mende nyangamo nyingine.   <span class="verse" id="V19">19&#160;</span>Kabila k'amadzaandza kuvuka, mwalimu mumwenga wa Sheria akidzamwamba kukala, “Mwalimu, mimi nindakuthuwa kila undikokwenda.”   <span class="verse" id="V20">20&#160;</span><a href="#FN8" class="notemark"><span class="popup">8:20 2 Akor 8:9</span></a>Ela Jesu akimudzigidzya akimwamba, “Makala gana p'anga, na unyama una vitsunji zhao, ela Mwana wa Mudamu k'ana hat'u ha kuika mbavu.”   <span class="verse" id="V21">21&#160;</span><a href="#FN9" class="notemark"><span class="popup">8:21-22 4:20, 22; 9:9; 19:21; Mar 1:18, 20; 2:14; 10:21; Luk 5:11, 28; 18:22; Joh 1:43; 21:19, 22</span></a>Kumbola iye, mwanafundzi mungine akiamba, “Bwana, niricha nikamuzike baba kwandza be nidze nikuthuwe.”   <span class="verse" id="V22">22&#160;</span>Ela Jesu akimudzigidzya akimwamba, “Nithuwa. Ariche at'u mariofwa mazike nyufu zao.”   </div><div class='s'>Jesu anahuriza luv̱utho </div> <div class='r'>Mariko 4:35-41; Luka 8:22-25  </div><div class='p'> <span class="verse" id="V23">23&#160;</span>Bai arihogonya kunena, Jesu akingira dauni na anafundzie makimuthuwa.   <span class="verse" id="V24">24&#160;</span>Marihofika kahikahi ya ro ziya, lola kukidza luv̱utho lukali, maimbi gakikala ganamala kuridzaza madzi ro dau. Vinakala vizho, Jesu ye tha were arere.   <span class="verse" id="V25">25&#160;</span>Bai o anafundzi marihoona viryahu machendamulamusa Jesu makimwamba, “Huthizhe Bwana, hunahoha!”   <span class="verse" id="V26">26&#160;</span><a href="#FN10" class="notemark"><span class="popup">8:26 Zabu 89:9; Math' 14:30-32</span></a>Jesu akiamba, “H'enwi at'u a kuluhiro thithe mbona mu aoga.” Akirungarara akiluchemera lo luv̱utho na go maimbi, nazho hu vikihurira.   <span class="verse" id="V27">27&#160;</span>Bai marihoona vizho, o anafundzi makingalala zhomu makiamba, “Ni mut'u ariyedze yuno! Hatha luv̱utho na maimbi kidza nazho vinamusikira!”   </div><div class='s'>Jesu anahoza at'u airi enye p'ep'o </div> <div class='r'>Mariko 5:1-20; Luka 8:26-39  </div><div class='p'> <span class="verse" id="V28">28&#160;</span>Jesu na anafundzie marihothima yo nyangamo nyingine, iriyo kahi za ts'i ya Agadari, wadhanwa ni anaalume airi mariokala na p'ep'o. At'u ao were makala makaburini, kidza were ni av̱ara hatha yo ngira ya kuko were k'aikirirwa kaheri kwa ao.   <span class="verse" id="V29">29&#160;</span><a href="#FN11" class="notemark"><span class="popup">8:29 Mar 3:11; 1 Akor 15:24</span></a>Bai marihomona Jesu anadza, lola makipiga k'ululu makimwamba, “Unani naswi h'ewe Mwana wa Mulungu? Hedu udzire uhutese kare, na wakathi k'audzafika?”   <span class="verse" id="V30">30&#160;</span>Vikara ho kimberembere, kure nao vichache, were hanarisa ribadhi ra nguluwe.   <span class="verse" id="V31">31&#160;</span>Bai, o p'ep'o makimuvoya Jesu makimwamba, “Kala undafwamboza, furiche fukaangire aryahu nguluwe.”   <span class="verse" id="V32">32&#160;</span>Jesu akiadzigidzya, akiamba, “H'aya, endani.” Bai o p'ep'o makiambola o at'u na machendaangira o nguluwe. Lola ro badhi rosi ra nguluwe rikitharamuka malo kula ko ngokani, rikivoromoka mo ziyani, rikifwa.   </div><div class='p'> <span class="verse" id="V33">33&#160;</span>Kuona vizho, o arisa makichimbira, machangira mumo mudzini, makisema gosi garigokala gadzahendeka kwa o at'u mariokala na p'ep'o.   <span class="verse" id="V34">34&#160;</span>Na lola at'u osi kula ko midzini bagabaga makidzamulola Jesu. Bai marihomona makimuvoya kukala akulae kuko kwao.   </div><ul class='tnav'>
<li><a href='index.htm'>Math'ayo</a></li>
<li><a href='MAT07.htm'>&lt;</a></li>
<li><a href='MAT.htm'>8</a></li>
<li><a href='MAT09.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V2">8:2</a>
<span class="fr">8:2 </span><span class="ft">Haha ro neno renye ra Kiyunani rinaamba, ‘kunitsusa.’ Enye mahana were manahalirwa kukala ni achafu, kulengana na sheria za Kiyahudi.</span></p>
<p class="x" id="FN2"><span class="notemark"></span><a class="notebackref" href="#V4">8:4</a>
<span class="xo">8:4 </span><span class="xt">Alaw 14:2-32; Math' 12:16; Mar 7:36; Luk 17:14</span></p>
<p class="x" id="FN3"><span class="notemark"></span><a class="notebackref" href="#V11">8:11</a>
<span class="xo">8:11 </span><span class="xt">Isa 25:6</span></p>
<p class="x" id="FN4"><span class="notemark"></span><a class="notebackref" href="#V12">8:12</a>
<span class="xo">8:12 </span><span class="xt">13:42, 50; 22:13; 24:51; 25:30</span></p>
<p class="x" id="FN5"><span class="notemark"></span><a class="notebackref" href="#V13">8:13</a>
<span class="xo">8:13 </span><span class="xt">9:22, 29; 15:28</span></p>
<p class="x" id="FN6"><span class="notemark"></span><a class="notebackref" href="#V14">8:14</a>
<span class="xo">8:14 </span><span class="xt">1 Akor 9:5</span></p>
<p class="x" id="FN7"><span class="notemark"></span><a class="notebackref" href="#V17">8:17</a>
<span class="xo">8:17 </span><span class="xt">Isa 53:4</span></p>
<p class="x" id="FN8"><span class="notemark"></span><a class="notebackref" href="#V20">8:20</a>
<span class="xo">8:20 </span><span class="xt">2 Akor 8:9</span></p>
<p class="x" id="FN9"><span class="notemark"></span><a class="notebackref" href="#V21">8:21</a>
<span class="xo">8:21-22 </span><span class="xt">4:20, 22; 9:9; 19:21; Mar 1:18, 20; 2:14; 10:21; Luk 5:11, 28; 18:22; Joh 1:43; 21:19, 22</span></p>
<p class="x" id="FN10"><span class="notemark"></span><a class="notebackref" href="#V26">8:26</a>
<span class="xo">8:26 </span><span class="xt">Zabu 89:9; Math' 14:30-32</span></p>
<p class="x" id="FN11"><span class="notemark"></span><a class="notebackref" href="#V29">8:29</a>
<span class="xo">8:29 </span><span class="xt">Mar 3:11; 1 Akor 15:24</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

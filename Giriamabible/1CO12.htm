<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 1 Akorintho 12</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 Akorintho</a></li>
<li><a href='1CO11.htm'>&lt;</a></li>
<li><a href='1CO.htm'>12</a></li>
<li><a href='1CO13.htm'>&gt;</a></li>
</ul>
<div class="main">
 
<div class='chapterlabel' id="V0"> 12</div><div class='s'>P'aulo ananena dzulu za vigerwa zha Roho Mweri </div> <div class='p'> <span class="verse" id="V1">1&#160;</span>Vikara dzulu za vigerwa zha Roho Mweri, ninahendza mumanye ndugu zangu.   <span class="verse" id="V2">2&#160;</span><a href="#FN1" class="notemark"><span class="popup">12:2 8:4-6; Isa 44:9-20; Agal 4:8</span></a>Ninwi enye munamanya kukala, wakathi murihokala k'amudzamumanya Mulungu mwathawalwa ni vizuka, vit'u visizhonena. Vit'u vivi siku zosi zhamwangamiza ngira.   <span class="verse" id="V3">3&#160;</span><a href="#FN2" class="notemark"><span class="popup">12:3 1 Joh 4:2-3; Arum 10:9</span></a>Vikara ninamala mumanye kukala mut'u alongozwaye ni Roho wa Mulungu, k'adima kuamba, “Jesu naalaniwe” bule. Na k'akuna mut'u adimaye kuamba “Jesu ni Bwana” bila kulongozwa ni Roho Mweri.   </div><div class='p'> <span class="verse" id="V4">4&#160;</span><a href="#FN3" class="notemark"><span class="popup">12:4-11 12:27–14:40; Arum 12:6-8; Aefe 4:4</span></a>Bai, kuna vigerwa namuna nyinji, ela vigerwa vivi zhosi vilazhwa ni iye Roho mumwenga.   <span class="verse" id="V5">5&#160;</span><a href="#FN4" class="notemark"><span class="popup">12:5 12:28-30</span></a>Kidza kuna namuna nyinji za uhumiki, ela ye Bwana ahumikirwaye ni mumwenga.   <span class="verse" id="V6">6&#160;</span>Na kuna namuna nyinji za kuhenda kazi ela zo nguvu za kuhendera kazi zizo zosi, hosi fugerwa ni iye Mulungu mumwenga.   <span class="verse" id="V7">7&#160;</span><a href="#FN5" class="notemark"><span class="popup">12:7 14:26</span></a>Kila mumwenga anaonekana kukala ana nguvu fulani za Roho Mweri, na nguvu zizi zosi zalazhwa kwa faidha ya at'u osi.   <span class="verse" id="V8">8&#160;</span>Iye Roho mumwenga anadima kumup'a mut'u mumwenga neno ra ulachu, na mungine neno ra kumanya.   <span class="verse" id="V9">9&#160;</span>Iye Roho mumwenga anadima kumup'a mut'u kigerwa cha kuluhiro, na mungine akamup'a vigerwa zha kuhoza.   <span class="verse" id="V10">10&#160;</span><a href="#FN6" class="notemark"><span class="popup">12:10 14:5; Mahe 2:4</span></a>Yuno akamup'a nguvu za kuhenda miujiza, yuya akamup'a kigerwa cha kumboza unabii. Yuno akamup'a wadimi wa kutofautisha zha Roho na virizho si zha Roho, yuya akamup'a wadimi wa kunena na luga, na mungine akamup'a wadimi wa kutafusiri zo luga.   <span class="verse" id="V11">11&#160;</span><a href="#FN7" class="notemark"><span class="popup">12:11 7:7; Arum 12:3; Aefe 4:7; 1 P'et 4:10</span></a>Na nguvu zizi zosi zilazhwa ni ye Roho mumwenga. Iye nde agazhiraye at'u vigerwa here ahendzazho mwenye.   </div><div class='s'>Mwiri wa Masihi urizho </div> <div class='p'> <span class="verse" id="V12">12&#160;</span><a href="#FN8" class="notemark"><span class="popup">12:12-26 12:27</span></a>Kwani mwiri wa mudamu ni mumwenga ela una vilungo vinji. Na ingahokala vilungo vizho ni vinji, zhosi ni vilungo zha wo mwiri mumwenga. Na vizho ndo mwiri wa Masihi urizho.   <span class="verse" id="V13">13&#160;</span><a href="#FN9" class="notemark"><span class="popup">12:13 Agal 3:27-28</span></a>Mana siswi hosi fwabat'izwa kwa Roho mumwenga kahi za mwiri mumwenga. Siswi hosi fwahokera Roho mumwenga, fukakala Ayahudi, hedu at'u mario si Ayahudi, fukakala atumwa hedu fukakala fu huru.   </div><div class='p'> <span class="verse" id="V14">14&#160;</span>Kwani mwiri wa mudamu k'auna kilungo kimwenga bule, una vilungo vinji.   <span class="verse" id="V15">15&#160;</span>Kigulu kikiamba kukala, “Mimi si mukono, kwa vizho si kilungo cha mwiri bule.” Vizho k'avidima kukihendya kikale ndze ya wo mwiri.   <span class="verse" id="V16">16&#160;</span>Hedu sikiro rikiamba kukala, “Kwa kukala mimi si dzitso, si kilungo cha mwiri bule.” Vizho k'avidima kurihendya rikale ndze ya wo mwiri.   <span class="verse" id="V17">17&#160;</span>Kala wo mwiri wosini ni dzitso huhu, at'u mangadimadze kusikira? Na kala mwiri wosini be ni sikiro huhu, at'u mangadimadze kunusa?   <span class="verse" id="V18">18&#160;</span>Ela here virizho, Mulungu wapanga kila kilungo mumo mwirini here arizhohendza mwenye.   <span class="verse" id="V19">19&#160;</span>Na kala zho vilungo zhosi ni kilungo kimwenga, wo mwiri ngere u hiko?   <span class="verse" id="V20">20&#160;</span>Bai, here virizho, vilungo ni vinji, ela mwiri ni mumwenga.   </div><div class='p'> <span class="verse" id="V21">21&#160;</span>Dzitso k'aridima kuwambira mukono, “Sina kazi nawe!” Kitswa nacho k'akidima kugambira magulu, “Sina kazi nanwi!”   <span class="verse" id="V22">22&#160;</span>Hatha bule! Kwandza mosi, zho vilungo huzhonazho here kwamba ni vinyonge na k'avina mana sana, be ndo zhenye mana kukira zhosi, na k'afudima kuishi bila vizho.   <span class="verse" id="V23">23&#160;</span>Viryahu vilungo huzhonazho kukala k'avina ishima na vi vii-vii, ndo huvip'azho ishima bomu, na kuvifinikira zaidhi.   <span class="verse" id="V24">24&#160;</span>Na zho vilungo huzhonazho kukala vinafwahiza, k'avimala mapambo dza gago bule. Ela Mulungu mwenye waugwizanya vizho wo mwiri, kukala viryahu vilungo virizho vinaonewa ni zha ts'ini, vigerwe ishima bomu zaidhi.   <span class="verse" id="V25">25&#160;</span>Na vivi wavihenda ili wo mwiri usigazhikane bule, ela vilungo zhosi vitsundzane t'ot'ot'o.   <span class="verse" id="V26">26&#160;</span><a href="#FN10" class="notemark"><span class="popup">12:26 Arum 12:15; 2 Akor 11:29</span></a>Kilungo kimwenga kikikala kinalumwa, vilungo zhosi nikulumwa hamwenga nacho. Na kilungo kimwenga kikilikwa, vilungo zhosi nikufwahirwa hamwenga nacho.   </div><div class='p'> <span class="verse" id="V27">27&#160;</span><a href="#FN11" class="notemark"><span class="popup">12:27 6:15; 10:17; 12:12; Arum 12:4-5; Aefe 4:4, 16; 5:30</span></a>Bai, ninwi nyosi hamwenga mu mwiri wa Masihi, na kila mumwenga wenu ni kilungo kahi za mwiri uwo.   <span class="verse" id="V28">28&#160;</span><a href="#FN12" class="notemark"><span class="popup">12:28 12:8-10; 14:1-4; Mahe 13:1; 15:32; Aefe 4:11-12</span></a>Na Mulungu watsagula at'u na akiap'a kazi ya kuhenda kahi za kanisa. A kwandza ni ahumwi, a hiri ni manabii na a hahu ni alimu. At'u aa madzathuwirizwa ni enye vigerwa zha kuhenda miujiza, kuhoza makongo, kuaviza at'u, ulongozi, na kunena na luga.   <span class="verse" id="V29">29&#160;</span>Vidze at'u osi manadima kukala ahumwi, hedu manabii? Vidze at'u osi manadima kukala alimu, hedu ahendi a miujiza?   <span class="verse" id="V30">30&#160;</span>Vidze ni at'u osi mario na vigerwa zha kuhoza? Hedu kunena na luga? Vidze ni at'u osi madimao kufasiri luga?   <span class="verse" id="V31">31&#160;</span><a href="#FN13" class="notemark"><span class="popup">12:31 14:1</span></a>Ela thamanini kupata vigerwa zha mana zaidhi. Vikara hurizani nimwanyese ngira mbidzo zaidhi.   </div><ul class='tnav'>
<li><a href='index.htm'>1 Akorintho</a></li>
<li><a href='1CO11.htm'>&lt;</a></li>
<li><a href='1CO.htm'>12</a></li>
<li><a href='1CO13.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V2">12:2</a>
<span class="xo">12:2 </span><span class="xt">8:4-6; Isa 44:9-20; Agal 4:8</span></p>
<p class="x" id="FN2"><span class="notemark"></span><a class="notebackref" href="#V3">12:3</a>
<span class="xo">12:3 </span><span class="xt">1 Joh 4:2-3; Arum 10:9</span></p>
<p class="x" id="FN3"><span class="notemark"></span><a class="notebackref" href="#V4">12:4</a>
<span class="xo">12:4-11 </span><span class="xt">12:27–14:40; Arum 12:6-8; Aefe 4:4</span></p>
<p class="x" id="FN4"><span class="notemark"></span><a class="notebackref" href="#V5">12:5</a>
<span class="xo">12:5 </span><span class="xt">12:28-30</span></p>
<p class="x" id="FN5"><span class="notemark"></span><a class="notebackref" href="#V7">12:7</a>
<span class="xo">12:7 </span><span class="xt">14:26</span></p>
<p class="x" id="FN6"><span class="notemark"></span><a class="notebackref" href="#V10">12:10</a>
<span class="xo">12:10 </span><span class="xt">14:5; Mahe 2:4</span></p>
<p class="x" id="FN7"><span class="notemark"></span><a class="notebackref" href="#V11">12:11</a>
<span class="xo">12:11 </span><span class="xt">7:7; Arum 12:3; Aefe 4:7; 1 P'et 4:10</span></p>
<p class="x" id="FN8"><span class="notemark"></span><a class="notebackref" href="#V12">12:12</a>
<span class="xo">12:12-26 </span><span class="xt">12:27</span></p>
<p class="x" id="FN9"><span class="notemark"></span><a class="notebackref" href="#V13">12:13</a>
<span class="xo">12:13 </span><span class="xt">Agal 3:27-28</span></p>
<p class="x" id="FN10"><span class="notemark"></span><a class="notebackref" href="#V26">12:26</a>
<span class="xo">12:26 </span><span class="xt">Arum 12:15; 2 Akor 11:29</span></p>
<p class="x" id="FN11"><span class="notemark"></span><a class="notebackref" href="#V27">12:27</a>
<span class="xo">12:27 </span><span class="xt">6:15; 10:17; 12:12; Arum 12:4-5; Aefe 4:4, 16; 5:30</span></p>
<p class="x" id="FN12"><span class="notemark"></span><a class="notebackref" href="#V28">12:28</a>
<span class="xo">12:28 </span><span class="xt">12:8-10; 14:1-4; Mahe 13:1; 15:32; Aefe 4:11-12</span></p>
<p class="x" id="FN13"><span class="notemark"></span><a class="notebackref" href="#V31">12:31</a>
<span class="xo">12:31 </span><span class="xt">14:1</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

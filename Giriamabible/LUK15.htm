<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Luka 15</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Luka</a></li>
<li><a href='LUK14.htm'>&lt;</a></li>
<li><a href='LUK.htm'>15</a></li>
<li><a href='LUK16.htm'>&gt;</a></li>
</ul>
<div class="main">
 
<div class='chapterlabel' id="V0"> 15</div><div class='s'>Fumbo ra ng'ondzi iriyongamika </div> <div class='r'>Math'ayo 18:12-14  </div><div class='p'> <span class="verse" id="V1">1&#160;</span><a href="#FN1" class="notemark"><span class="popup">15:1-2 Math' 9:10</span></a>Vikara athozi a kodi na at'u angine anji mario k'amahendzwa ni at'u makala makidza makimusirikiza Jesu wakathi arihokala anafundisha.   <span class="verse" id="V2">2&#160;</span>Ela o Mafarisayo na alimu a Sheria makikwatya kunung'unika na kuamba, “Ii, mut'u yuno hatha anakaribisha at'u mario k'amahendzwa ni at'u na hatha anarya hamwenga nao!”   <span class="verse" id="V3">3&#160;</span><a href="#FN2" class="notemark"><span class="popup">15:3-7 Joh 10:11-15</span></a>Jesu arihosikira gago waambozera fumbo akiamba,   <span class="verse" id="V4">4&#160;</span><a href="#FN3" class="notemark"><span class="popup">15:4 Izik 34:11, 16</span></a>“Vidze mumwenga wenu akikala ana ng'ondzi gana mwenga gonya angamize mwenga, nikuhendadze? Samba nikuziricha zo mirongo chenda na chenda, akendaidengereka yo idziyongamika hatha akayona.   <span class="verse" id="V5">5&#160;</span>Bai ayonaho nikuhenda raha zhomu, akayanula,   <span class="verse" id="V6">6&#160;</span>akenda nayo mudzini. Gonya akifika ko mudzini ni kuaiha asenae na majiranige madze hamwenga, naye ni kuambira, ‘Asena, nafusherehekee hosi mana yo ng'ondzi iriyongamika be nidzayona.’   <span class="verse" id="V7">7&#160;</span>Namwambira kahi za ngira iyo vizho, kundakala na fwahiro bomu kuko mulunguni, dzulu za mwenye dambi mumwenga adziyethubu, kukira dzulu za at'u ahachi mirongo chenda na chenda masiomala kuthubu.   </div><div class='p'> <span class="verse" id="V8">8&#160;</span>“Kwani ni mwanamuche hiye adimaye kukala ana shilingi kumi za fedha<a href="#FN4" class="notemark">*<span class="popup">15:8 Shilingi: Ro neno ra Kiyunani ambaro ridzatafusiriwa here shilingi ya fedha, ni dirak'ima. Dirak'ima were ndo p'esa ya Kiyunani. Dirak'ima mwenga wakathi uwo were i karakara na mushahara wa siku mwenga.</span></a> na angamize mwenga akatsailola? Mut'u iye andagwiza taa, gonya aishere yosi yo nyumba na aimale yo shilingi muhaka ayone.   <span class="verse" id="V9">9&#160;</span>Na ayonaho yo shilingi, ni kuaiha asenae na majiranige hamwenga na kuamba, ‘Lolani benwi iryahu shilingi iriyokala yangamika dzayona. Kwa vizho hatha ndzoni fusherehekee kwa iyo raha niriyo nayo.’   <span class="verse" id="V10">10&#160;</span>Na vizho ndo virizho hatha ko mulunguni, wakathi mwenye dambi adziuthaho na kuziricha dambize, be malaika a Mulungu ni kudzalwa ni fwahiro sana.”   </div><div class='s'>Mwana mwangamiki </div> <div class='p'> <span class="verse" id="V11">11&#160;</span><a href="#FN5" class="notemark"><span class="popup">15:11 Math' 21:28</span></a>Jesu akienderera kuamba, “Kwakala na mut'u mumwenga ariyekala na ana airi a kilume.   <span class="verse" id="V12">12&#160;</span>Yuyahu muvaha akimwamba babaye, ‘Baba hugazhire wo ufwa wehu.’ Kwa vizho ye bimut'u akihala yo mali akiagazhizha o anae.   <span class="verse" id="V13">13&#160;</span><a href="#FN6" class="notemark"><span class="popup">15:13 Ndhum 29:3</span></a>K'avihalire siku nyinji yuyahu muvaha akihala yo mali yosi akiiguza. Thiye akiuka achenda. Wakwenda hatha ts'i ya kure na kwao, kuko achendanonga-nonga p'esaze zosi kwa kuishi maisha ga uzindzi.”   </div><div class='p'> <span class="verse" id="V14">14&#160;</span>“Arihokala adzagonya kuzirya zosi zo p'esa, kukigwa ndzala bomu kahi za ts'i iyo. Naye akikala atsululu.   <span class="verse" id="V15">15&#160;</span>Kwa vizho achendagwirana na mut'u mumwenga wa ts'i iyo na achandhikwa kibaruwa cha kurisa nguluwe.   <span class="verse" id="V16">16&#160;</span>Naye were ana ndzala, hatha go makanda garigokala ganariwa ni o nguluwe akigamizira mahe. K'ahambolere mut'u ariyemup'a kaut'u kokosi ka kurya.   </div><div class='p'> <span class="verse" id="V17">17&#160;</span>“Bai mwishowe arihokeresi na kudziuza akiamba, ‘Ni ahumiki angahi a baba maryao kutsuha, mino nalaha haha!   <span class="verse" id="V18">18&#160;</span>Mut'u mimi ndahauka haha nende kwa baba na nikamwambe vivi, “Baba, mimi namukosera Mulungu na nikikukosera uwe nawe.   <span class="verse" id="V19">19&#160;</span>Nadzona siv̱irya kamare kuifwa mwanao, kwa vizho nihendya here muhendzio wa kazi.” ’   </div><div class='p'> <span class="verse" id="V20">20&#160;</span>“Gonya akiuka akikwatya kwenda kwa babaye. Bai arihokala achere kure na ho mudzini, babaye akimona na akidzalwa ni mbazi, akimudhana achendamudzagamira akimudonera.   <span class="verse" id="V21">21&#160;</span>Haho ndo ye mwana akimwambiriza babaye vivi, ‘Baba, mut'u mimi namukosera Mulungu na nikikukosera uwe nawe, kwa vizho siv̱irya kuifwa mwanao bule.’   <span class="verse" id="V22">22&#160;</span>Ela ye bimut'u akiaiha ahumikie akiamba, ‘H'aya hendani haraka, murehe nguwo mbidzo kahi za zosi mumuvike, gonya muhale p'ehe na virahu mumuvike.   <span class="verse" id="V23">23&#160;</span>Gonya kakihaleni kiryahu kidzao cha kunona mukitsindze fusherehekee.   <span class="verse" id="V24">24&#160;</span><a href="#FN7" class="notemark"><span class="popup">15:24 Aefe 2:5</span></a>Mana mwanangu yuyu were ni here ariyefwa vino adzauya moyo, kidza were ni here ariyengamika, vino adzaoneka.’ Nao makikwatya kusherehekea jeri-jeri.   </div><div class='p'> <span class="verse" id="V25">25&#160;</span>“Ganakala gaga ye mukulu were a mundani, bai arihokala akuuyani anafika hehi na ho mudzini, anasirikiza vivi, akisikira londzo lwa ngoma na misindo ya at'u manavina.   <span class="verse" id="V26">26&#160;</span>Bai akiiha muhumiki mumwenga akimuza akiamba, ‘Kunani ko mudzini?’   <span class="verse" id="V27">27&#160;</span>Ye muhumiki akimudzigidzya akiamba, ‘Ye muvahao adzire, kwa vizho babayo adzamutsindzira kiryahu kidzao cha kunona mana adzamuhokera muzima.’   <span class="verse" id="V28">28&#160;</span>Kusikira vizho ye mukulu wa mut'u akitsukirwa vii-vii hatha akikahala kuhangira ho mudzini. Ndo babaye achendamungolangola,   <span class="verse" id="V29">29&#160;</span>ela ye mwana akidzigidzya akiamba, ‘Lola, miaka ii yosi nidzakuhumikira uwe dza here mutumwa, sidzabanda amuriyo hatha lumwenga, nawe k'udzanip'a hatha kabuzi nikausa sherehe na asenangu.   <span class="verse" id="V30">30&#160;</span>Ela mwanao yuyu, arenonga-nonga maliyo na malaya adzihokudza udzamutsindzira cho kidzao cha kunona.’   <span class="verse" id="V31">31&#160;</span>Ye bimut'u akimudzigidzya akimwamba, ‘Mwanangu, uwe siku zosi u haha nami, na kila kit'u changu ni chako hatha uwe.   <span class="verse" id="V32">32&#160;</span>Ela ni karakara kuusa sherehe na kuhenda raha mana nduguyo yuyu were ni here ariyefwa, ela vino adzauya moyo kaheri, were wangamika, ela vino adzaoneka.’ ”   </div><ul class='tnav'>
<li><a href='index.htm'>Luka</a></li>
<li><a href='LUK14.htm'>&lt;</a></li>
<li><a href='LUK.htm'>15</a></li>
<li><a href='LUK16.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">15:1</a>
<span class="xo">15:1-2 </span><span class="xt">Math' 9:10</span></p>
<p class="x" id="FN2"><span class="notemark"></span><a class="notebackref" href="#V3">15:3</a>
<span class="xo">15:3-7 </span><span class="xt">Joh 10:11-15</span></p>
<p class="x" id="FN3"><span class="notemark"></span><a class="notebackref" href="#V4">15:4</a>
<span class="xo">15:4 </span><span class="xt">Izik 34:11, 16</span></p>
<p class="f" id="FN4"><span class="notemark">*</span><a class="notebackref" href="#V8">15:8</a>
<span class="fr">15:8 </span><span class="ft">Shilingi: Ro neno ra Kiyunani ambaro ridzatafusiriwa here shilingi ya fedha, ni dirak'ima. Dirak'ima were ndo p'esa ya Kiyunani. Dirak'ima mwenga wakathi uwo were i karakara na mushahara wa siku mwenga.</span></p>
<p class="x" id="FN5"><span class="notemark"></span><a class="notebackref" href="#V11">15:11</a>
<span class="xo">15:11 </span><span class="xt">Math' 21:28</span></p>
<p class="x" id="FN6"><span class="notemark"></span><a class="notebackref" href="#V13">15:13</a>
<span class="xo">15:13 </span><span class="xt">Ndhum 29:3</span></p>
<p class="x" id="FN7"><span class="notemark"></span><a class="notebackref" href="#V24">15:24</a>
<span class="xo">15:24 </span><span class="xt">Aefe 2:5</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

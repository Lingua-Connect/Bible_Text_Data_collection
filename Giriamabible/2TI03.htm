<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) 2 T'imoth'i 3</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 T'imoth'i</a></li>
<li><a href='2TI02.htm'>&lt;</a></li>
<li><a href='2TI.htm'>3</a></li>
<li><a href='2TI04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>Siku za mwisho </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">3:1 1 T'imo 4:1; 2 P'et 3:3; 1 Joh 2:18; Jud 18</span></a>Bai manya vivi mut'u uwe, kukala siku za mwisho maut'u gandakala makomu sana.   <span class="verse" id="V2">2&#160;</span><a href="#FN2" class="notemark"><span class="popup">3:2-4 Agal 5:19-21</span></a>At'u mandadzihendza o enye kare, mandahendza p'esa kukira kiasi, mandadzidai na kudzikut'ula. Ao vizho mandahukana-hukana at'u, k'amandaasikira azhazi ao bule, hatha muv̱era wenye nawo mandakala k'amana, mandakosa kukala aeri.   <span class="verse" id="V3">3&#160;</span>H'aya zho go, ao vizho k'amandahendza mut'u, kusamehe kwenye k'amandasamehe, mandadzala nyambo, mandakala av̱ara na masiogut'ika kitsutsu, kidza mario vizho vii be ndo viafwahizazho.   <span class="verse" id="V4">4&#160;</span>H'aya, ao vizho mandaasaliti andziyao k'amandambirika, na mandadzionya k'amuna. Ao mandamwika k'anda Mulungu na mathuwe maut'u ga kuafwahiza.   <span class="verse" id="V5">5&#160;</span><a href="#FN3" class="notemark"><span class="popup">3:5 Math' 7:15, 21; Arum 2:19-20; Tit 1:16</span></a>Kidza mandaonekana kukala mana Mulungu sana, ela ko sozho, zo nguvu za dini manazikana. Vikara uwe dziike kure na at'u dza vizho ao.   </div><div class='p'> <span class="verse" id="V6">6&#160;</span><a href="#FN4" class="notemark"><span class="popup">3:6 Tit 1:11</span></a>Kwani kahi za aa, ma kuko mario kazi yao ni kunyerereka midzi-midzi na kuateka anaache masio na nguvu, kidza madzioremerwa ni dambi na mathawalwao ni kila samupuli ya th'amaa mbii.   <span class="verse" id="V7">7&#160;</span>Anaache ao manadzifundisha kwenda-kwenda, ela bai k'amadima kufikira kiwango cha kuumanya ujeri.   <span class="verse" id="V8">8&#160;</span><a href="#FN5" class="notemark"><span class="popup">3:8 Kumbo 7:11, 22; 8:3, 14; 1 T'imo 6:4-5</span></a>Jane na Jambure majeza kushindana na Musa, na aa nao manahenda ut'u dza uwo, manapingana na ujeri, zo akili za at'u aa be zagonya kwanongeka na ro kuluhiro rao si ra jeri.   <span class="verse" id="V9">9&#160;</span>Ela kwani wamba vindafururiza? K'avindafururiza bule, mana vindafikira siku, kila mut'u andawona lwazu wo uzuzu wao, mana vizho ndizho virizhoakalira ani Jane na Jambure.   </div><div class='s'>Kuenderera kumukuluhira Mulungu </div> <div class='p'> <span class="verse" id="V10">10&#160;</span><a href="#FN6" class="notemark"><span class="popup">3:10 Arum 16:24; 1 T'imo 1:5</span></a>Ela uwe, wagagwira go mafundisho gangu na unamanya yo mitoere yangu, na unamanya kwanoni ni moyo, kidza unamanya kuluhiro rangu ririzho, unamanya kuvumirira kwangu, unamanya mahendzo gangu na kidza unamanya viryahu nirizho na nyimiri.   <span class="verse" id="V11">11&#160;</span><a href="#FN7" class="notemark"><span class="popup">3:11 Mahe 13:50; 14:5, 19; Mateso: Zabu 34:19; 2 Akor 11:23-29</span></a>H'aya zho mbai, uwe unamanya viryahu nirizhoteswa na thabu zangu unazimanya. Garyahu gosini garigonikala ko Anitiokia, Ikonio na Lusitera unagamanya. Wee, mut'u mimi navumirira mateso sana. Ela hamwenga na vizho Bwana wanithizha na gago gosi.   <span class="verse" id="V12">12&#160;</span><a href="#FN8" class="notemark"><span class="popup">3:12 Math' 16:24; Joh 15:20; Mahe 14:22; 1 Ath'es 3:3</span></a>Kwandza kila ahendzaye kuishi maisha ga kimulungu kwa kumuthuwa Masihi Jesu, andateswa thu.   <span class="verse" id="V13">13&#160;</span>H'aya athiriri na alongo mandakaza kukala ai, mandakenga at'u na ao nao makengwe ni angine.   <span class="verse" id="V14">14&#160;</span><a href="#FN9" class="notemark"><span class="popup">3:14 2:2; 1 T'imo 1:10</span></a>Ela uwe bai, sikengwe bule, enderera kuthuwa garyahu urigofundishwa na kugakuluhira, kwani o mariokufundisha unaamanya.   <span class="verse" id="V15">15&#160;</span><a href="#FN10" class="notemark"><span class="popup">3:15-16 Joh 5:39; Arum 15:4; 1 T'imo 4:13; 2 P'et 1:21</span></a>Kidza unamanya kukala go Maoro maeri gadimago kukulachiza hatha ukapata wokolwi kukirira na kuluhiro kahi za Masihi Jesu, be uwe wagamanya hangu uchere muthithe.   <span class="verse" id="V16">16&#160;</span>Bai Maoro gosini gaorwa kwa nguvu za Mulungu, nago bai ganafwaha kwa kuafundishira at'u, kuchemera at'u madziokosa, kurekebishira ut'u uriwo k'ombo na kidza ni madzo kwa kualongoza at'u kuishi maisha gav̱iryago.   <span class="verse" id="V17">17&#160;</span><a href="#FN11" class="notemark"><span class="popup">3:17 2:21</span></a>Kusudhi ye mut'u wa Mulungu akale thayari na kila kit'u cha kuhendera kazi zosi mbidzo.   </div><ul class='tnav'>
<li><a href='index.htm'>2 T'imoth'i</a></li>
<li><a href='2TI02.htm'>&lt;</a></li>
<li><a href='2TI.htm'>3</a></li>
<li><a href='2TI04.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">3:1</a>
<span class="xo">3:1 </span><span class="xt">1 T'imo 4:1; 2 P'et 3:3; 1 Joh 2:18; Jud 18</span></p>
<p class="x" id="FN2"><span class="notemark"></span><a class="notebackref" href="#V2">3:2</a>
<span class="xo">3:2-4 </span><span class="xt">Agal 5:19-21</span></p>
<p class="x" id="FN3"><span class="notemark"></span><a class="notebackref" href="#V5">3:5</a>
<span class="xo">3:5 </span><span class="xt">Math' 7:15, 21; Arum 2:19-20; Tit 1:16</span></p>
<p class="x" id="FN4"><span class="notemark"></span><a class="notebackref" href="#V6">3:6</a>
<span class="xo">3:6 </span><span class="xt">Tit 1:11</span></p>
<p class="x" id="FN5"><span class="notemark"></span><a class="notebackref" href="#V8">3:8</a>
<span class="xo">3:8 </span><span class="xt">Kumbo 7:11, 22; 8:3, 14; 1 T'imo 6:4-5</span></p>
<p class="x" id="FN6"><span class="notemark"></span><a class="notebackref" href="#V10">3:10</a>
<span class="xo">3:10 </span><span class="xt">Arum 16:24; 1 T'imo 1:5</span></p>
<p class="f" id="FN7"><span class="notemark"></span><a class="notebackref" href="#V11">3:11</a>
<span class="fr">3:11 </span><span class="ft">Mahe 13:50; 14:5, 19; Mateso: Zabu 34:19; 2 Akor 11:23-29</span></p>
<p class="x" id="FN8"><span class="notemark"></span><a class="notebackref" href="#V12">3:12</a>
<span class="xo">3:12 </span><span class="xt">Math' 16:24; Joh 15:20; Mahe 14:22; 1 Ath'es 3:3</span></p>
<p class="x" id="FN9"><span class="notemark"></span><a class="notebackref" href="#V14">3:14</a>
<span class="xo">3:14 </span><span class="xt">2:2; 1 T'imo 1:10</span></p>
<p class="x" id="FN10"><span class="notemark"></span><a class="notebackref" href="#V15">3:15</a>
<span class="xo">3:15-16 </span><span class="xt">Joh 5:39; Arum 15:4; 1 T'imo 4:13; 2 P'et 1:21</span></p>
<p class="x" id="FN11"><span class="notemark"></span><a class="notebackref" href="#V17">3:17</a>
<span class="xo">3:17 </span><span class="xt">2:21</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

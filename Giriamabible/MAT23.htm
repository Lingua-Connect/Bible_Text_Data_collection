<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Math'ayo 23</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Math'ayo</a></li>
<li><a href='MAT22.htm'>&lt;</a></li>
<li><a href='MAT.htm'>23</a></li>
<li><a href='MAT24.htm'>&gt;</a></li>
</ul>
<div class="main">
 
<div class='chapterlabel' id="V0"> 23</div><div class='s'>Mafarisayo na Alimu a Sheria marizho </div> <div class='r'>Mariko 12:38-40; Luka 11:37-52; 20:45-47  </div><div class='p'> <span class="verse" id="V1">1&#160;</span>Jesu arihogonya kunena vizho, akiambira o anafundzie hamwenga na ro kundi ra at'u akiamba,   <span class="verse" id="V2">2&#160;</span>“Alimu a Sheria, na Mafarisayo ndio mariohala hat'u ha Musa. Manamufundisha na kumueleza Sheria ziambazho.   <span class="verse" id="V3">3&#160;</span><a href="#FN1" class="notemark"><span class="popup">23:3 Arum 2:21-23</span></a>Kwa vizho gagwirenit'o go mafundisho gao, ela mahendo gao musigathuwe bule. Mana zho mafundishazho si zho mahendazho bule.   <span class="verse" id="V4">4&#160;</span>Kazi yao ni kufunga mizigo miziho-miziho isiyotsukulika na kuabagaza at'u angine maitsukule bila hatha kwangiza mukono.   <span class="verse" id="V5">5&#160;</span><a href="#FN2" class="notemark"><span class="popup">23:5 Kumbo 13:9; Kumbu 6:8; Hesab 15:38-39; Math' 6:1</span></a>Kila kit'u mandichokihenda manakihenda ili maonewe. Lolani zho vidude zhenye Maoro maeri mo vidhanguni na mikononi mwao, ni vibomu kukira zha at'u angine. H'e yo mitsa ya zo k'andzu zao, samba ni mire kukira ya andziyao.   <span class="verse" id="V6">6&#160;</span>Hat'u hajani manahendza kukelesi kuko mbere-mbere kwenye ajeni a ishima. Kahi za masinagogi ko, undaaona makelesi kuko mbere.   <span class="verse" id="V7">7&#160;</span>Makifika masokoni, manahendza kulamuswa-lamuswa na ishima ni at'u na kuifwa ‘Alimu.’   <span class="verse" id="V8">8&#160;</span><a href="#FN3" class="notemark"><span class="popup">23:8 Joh 13:13</span></a>Ela mino ninamwambira kukala, musikubali kuifwa ‘Alimu’ kamare, kwa kukala ninwi mu ndugu na mwalimu wenu ni mumwenga.   <span class="verse" id="V9">9&#160;</span>Musihale mut'u yoyosi haha dhuniani mukamwiha ‘Baba’ kwa kukala Babiyenu ni mumwenga thu, naye a dzulu mulunguni.   <span class="verse" id="V10">10&#160;</span>Kidza p'ore mukaifwa ‘Abomu’ bule, mana mubomu wenu ninwi ni mumwenga, naye ni Masihi.   <span class="verse" id="V11">11&#160;</span><a href="#FN4" class="notemark"><span class="popup">23:11 20:26-27; Mar 9:35; 10:43-44; Luk 9:48; 22:26</span></a>Ela ye mut'u mubomu kumukira nyosi suthi akale muhumiki wenu.   <span class="verse" id="V12">12&#160;</span><a href="#FN5" class="notemark"><span class="popup">23:12 Zabu 75:7; Math' 18:4; Luk 1:52; 14:11; 18:14</span></a>Kwani kila andiyedzinula andatharamushwa, ela andiyedzitharamusha andanulwa.”   </div><div class='p'> <span class="verse" id="V13">13&#160;</span>“Shauri yenu ninwi Mafarisayo na alimu a Sheria, kudzihendya kwenu nwi! Munaafungira at'u masingire kahi za uthawali wa mulunguni. Ninwi enye k'amwendzi kwangira, na hatha aryahu mamalao kwangira nao munaaziza. [   <span class="verse" id="V14">14&#160;</span>Shauri yenu ninwi alimu a Sheria na Mafarisayo, kudzihendya kwenu nwi! Munaahoka ache magungu vit'u zhao. Gonya mukila haho, munadzihendesha kwa kuvoya mavoyo mare-mare. Adhabu yenu indakala k'ali zaidhi.]   <span class="verse" id="V15">15&#160;</span>Shauri yenu ninwi alimu a Sheria na Mafarisayo, kudzihendya kwenu nwi! Mu thayari kuvuka bahari na kwenda ts'i za kure, kwa kumala mwanafundzi mumwenga thu. Ela mukimupata, munamuhendya akale mui zaidhi na zo nafasi za kwangira Jehanamu zikale k'ana mbiri ya zo zenu.”   </div><div class='p'> <span class="verse" id="V16">16&#160;</span><a href="#FN6" class="notemark"><span class="popup">23:16-22 5:34-37</span></a><a href="#FN7" class="notemark"><span class="popup">23:16 15:14</span></a>“Shauri yenu ninwi vilongozi vipofu. Mut'u akilaha kwa Hekalu munaamba kuko si kulaha, ela munaamba kulaha jeri ni kwa mut'u adziyelaha kwa dhahabu ya Hekalu.   <span class="verse" id="V17">17&#160;</span>Vipofu ajinga nwi! Kibomu ni hicho? Ni yo dhahabu hedu ni ro Hekalu? Samba ro Hekalu ndiro rihendyayo yo dhahabu ikale eri!   <span class="verse" id="V18">18&#160;</span><a href="#FN8" class="notemark"><span class="popup">23:18 Kumbo 29:37</span></a>Munaamba kukala mut'u akilaha kwa cho kijaja cha kwambozera sadaka k'alahire kit'u. Ela akilaha kwa yo sadaka iriyo ho kijajani munaamba kuko ndo kulaha jeri.   <span class="verse" id="V19">19&#160;</span>Vipofu nwi, cho kijaja na yo sadaka kibomu ni hicho? Samba cho kijaja ndo kihendacho yo sadaka ikale eri!   <span class="verse" id="V20">20&#160;</span>Kwa vizho mut'u alahaye kwa cho kijaja, analaha kwa kicho kijaja hamwenga na vit'u zhosi vindizhombozwa haho.   <span class="verse" id="V21">21&#160;</span><a href="#FN9" class="notemark"><span class="popup">23:21 1 Athaw 8:13</span></a>Na mut'u akilaha kwa Hekalu, analaha kwa riro Hekalu na kwa Mulungu ariye anakala mumo.   <span class="verse" id="V22">22&#160;</span>Na mut'u akilaha kwa dzulu mulunguni, analaha kwa kihi cha uthawali cha Mulungu na kwa Mulungu ariye ndiye akikeresiraye cho kihi kicho.”   </div><div class='p'> <span class="verse" id="V23">23&#160;</span><a href="#FN10" class="notemark"><span class="popup">23:23 Alaw 27:30; Mik 6:8; Luk 18:12</span></a>“Shauri yenu ninwi alimu a Sheria na Mafarisayo, kudzihendya kwenu nwi! Munamboza fungu ra kumi hatha ra vilungo vithithe-vithithe here makodza ga kunuk'at'o na bizari, ela go maut'u mabomu-mabomu kahi za Sheria go k'amugathuwa bule. K'amuhenda hachi. Mbazi na kuluhiro nazho k'amuna. Munav̱irya mukale na hachi, na mbazi, na kuluhiro, na gago mangine nago musigariche.   <span class="verse" id="V24">24&#160;</span><a href="#FN11" class="notemark"><span class="popup">23:24 15:14</span></a>Vilongozi vipofu nwi! Munatsudza indzi, ela ngamira ye munamumiza.”   </div><div class='p'> <span class="verse" id="V25">25&#160;</span><a href="#FN12" class="notemark"><span class="popup">23:25 Mar 7:4</span></a>“Shauri yenu ninwi alimu a Sheria na Mafarisayo, kudzihendya kwenu nwi! Munahala kikombe na sahani munavigesa ko kwa ndze, ela ko ndani kuthele unyang'anyi na ndani nyalamu.   <span class="verse" id="V26">26&#160;</span><a href="#FN13" class="notemark"><span class="popup">23:26 Joh 9:40</span></a>Mafarisayo vipofu nwi! Vigeseni ko ndani kwandza na ko kwa ndze kundakala kusafi.”   </div><div class='p'> <span class="verse" id="V27">27&#160;</span>“Shauri yenu ninwi alimu a Sheria na Mafarisayo, kudzihendya kwenu nwi! Mu here mbira zidzizohakwa ch'ok'aa. Ukizilola ko ndze zinafwahiza, ela ko ndani kuthele misoza ya at'u a kufwa na kila namuna ya ukolo.   <span class="verse" id="V28">28&#160;</span><a href="#FN14" class="notemark"><span class="popup">23:28 Luk 16:15</span></a>Ninwi nanwi mu here zizo mbira. At'u makimulola manamona mu ahachi hatha k'azhadimikika, kudzi mu thele dambi na kudzihendya kunji.”   </div><div class='p'> <span class="verse" id="V29">29&#160;</span>“Shauri yenu ninwi alimu a Sheria na Mafarisayo, kudzihendya kwenu nwi! Munahala mbira za manabii na za at'u ahachi, munazijengera na kuzidona   <span class="verse" id="V30">30&#160;</span><a href="#FN15" class="notemark"><span class="popup">23:30 5:12; Mahe 7:52</span></a>na kuamba, ‘Kalaho ndiswi furioishi wakathi uwo wa akare ehu, k'afungaalagire bule o manabii.’   <span class="verse" id="V31">31&#160;</span>Na vizho muhendazho be munadzifunga enye, mana munakubali kukala munambola kahi za lukolo luriloalaga o manabii.   <span class="verse" id="V32">32&#160;</span>H'aya imarigizeni iyo kazi iriyoandzwa ni akare enu.   <span class="verse" id="V33">33&#160;</span><a href="#FN16" class="notemark"><span class="popup">23:33 3:7</span></a>Nyoka nwi! Kidza enye munaona mundathia kula kwa hukumu ya Jehanamu, k'amundathia bule.   <span class="verse" id="V34">34&#160;</span><a href="#FN17" class="notemark"><span class="popup">23:34 1 Ath'es 2:15</span></a>Mana hatha ninamurehera manabii, na alimu, na at'u angine alachu. Ela ninwi mundaahala mualage, angine muasulubishe, na angine muapige vikotho kahi za masinagogi genu. Kidza muainge muamboze kahi za kila mudzi mandiwongira.   <span class="verse" id="V35">35&#160;</span><a href="#FN18" class="notemark"><span class="popup">23:35 Mwan 4:8-10</span></a>Kwa ut'u uwo bai, milatso ya at'u ahachi osi mariolagwa haha dhuniani indakala dzulu zenu. Kuandzira iryahu ya Abeli hatha ya Zakaria mwana wa Barakia, muriyemwalaga kahikahi za ho hat'u haeri na cho kijaja cha kwambozera sadaka.   <span class="verse" id="V36">36&#160;</span>Nami namwambira ujeri kukala, adhabu ya vifwa vizho zhosi indamugwerera ninwi at'u a kizhazi kiki.”   </div><div class='s'>Jesu anaashikithikira at'u a mudzi wa Jerusalemu </div> <div class='r'>Luka 13:34-35  </div><div class='p'> <span class="verse" id="V37">37&#160;</span>Bai Jesu arihogonya kunena vizho, akikwatya kuashikithikira at'u a Jerusalemu. Akiamba, “H'enwi at'u a Jerusalemu. Kazi yenu ni kualaga manabii na kuakot'a mawe ahumiki a Mulungu mahumwao kwenu. Ni mara nyingahi nidzizomala kumukundzumanya hamwenga here k'uk'u aafinikirazho anae na mahahage, ela mudzakahala?   <span class="verse" id="V38">38&#160;</span><a href="#FN19" class="notemark"><span class="popup">23:38 Izik 10:18-19; 1 Athaw 9:7-8</span></a>Lolani nyumba yenu idzarichwa ikale gandzo.   <span class="verse" id="V39">39&#160;</span><a href="#FN20" class="notemark"><span class="popup">23:39 Zabu 118:26</span></a>Nami namwambira kamare kukala, k'amundanona kaheri muhaka haho mundihokudzaamba, ‘Naahaswe iye adzaye kwa dzina ra Bwana.’ ”   </div><ul class='tnav'>
<li><a href='index.htm'>Math'ayo</a></li>
<li><a href='MAT22.htm'>&lt;</a></li>
<li><a href='MAT.htm'>23</a></li>
<li><a href='MAT24.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V3">23:3</a>
<span class="xo">23:3 </span><span class="xt">Arum 2:21-23</span></p>
<p class="x" id="FN2"><span class="notemark"></span><a class="notebackref" href="#V5">23:5</a>
<span class="xo">23:5 </span><span class="xt">Kumbo 13:9; Kumbu 6:8; Hesab 15:38-39; Math' 6:1</span></p>
<p class="x" id="FN3"><span class="notemark"></span><a class="notebackref" href="#V8">23:8</a>
<span class="xo">23:8 </span><span class="xt">Joh 13:13</span></p>
<p class="x" id="FN4"><span class="notemark"></span><a class="notebackref" href="#V11">23:11</a>
<span class="xo">23:11 </span><span class="xt">20:26-27; Mar 9:35; 10:43-44; Luk 9:48; 22:26</span></p>
<p class="x" id="FN5"><span class="notemark"></span><a class="notebackref" href="#V12">23:12</a>
<span class="xo">23:12 </span><span class="xt">Zabu 75:7; Math' 18:4; Luk 1:52; 14:11; 18:14</span></p>
<p class="x" id="FN6"><span class="notemark"></span><a class="notebackref" href="#V16">23:16</a>
<span class="xo">23:16-22 </span><span class="xt">5:34-37</span></p>
<p class="x" id="FN7"><span class="notemark"></span><a class="notebackref" href="#V16">23:16</a>
<span class="xo">23:16 </span><span class="xt">15:14</span></p>
<p class="x" id="FN8"><span class="notemark"></span><a class="notebackref" href="#V18">23:18</a>
<span class="xo">23:18 </span><span class="xt">Kumbo 29:37</span></p>
<p class="x" id="FN9"><span class="notemark"></span><a class="notebackref" href="#V21">23:21</a>
<span class="xo">23:21 </span><span class="xt">1 Athaw 8:13</span></p>
<p class="x" id="FN10"><span class="notemark"></span><a class="notebackref" href="#V23">23:23</a>
<span class="xo">23:23 </span><span class="xt">Alaw 27:30; Mik 6:8; Luk 18:12</span></p>
<p class="x" id="FN11"><span class="notemark"></span><a class="notebackref" href="#V24">23:24</a>
<span class="xo">23:24 </span><span class="xt">15:14</span></p>
<p class="x" id="FN12"><span class="notemark"></span><a class="notebackref" href="#V25">23:25</a>
<span class="xo">23:25 </span><span class="xt">Mar 7:4</span></p>
<p class="x" id="FN13"><span class="notemark"></span><a class="notebackref" href="#V26">23:26</a>
<span class="xo">23:26 </span><span class="xt">Joh 9:40</span></p>
<p class="x" id="FN14"><span class="notemark"></span><a class="notebackref" href="#V28">23:28</a>
<span class="xo">23:28 </span><span class="xt">Luk 16:15</span></p>
<p class="x" id="FN15"><span class="notemark"></span><a class="notebackref" href="#V30">23:30</a>
<span class="xo">23:30 </span><span class="xt">5:12; Mahe 7:52</span></p>
<p class="x" id="FN16"><span class="notemark"></span><a class="notebackref" href="#V33">23:33</a>
<span class="xo">23:33 </span><span class="xt">3:7</span></p>
<p class="x" id="FN17"><span class="notemark"></span><a class="notebackref" href="#V34">23:34</a>
<span class="xo">23:34 </span><span class="xt">1 Ath'es 2:15</span></p>
<p class="x" id="FN18"><span class="notemark"></span><a class="notebackref" href="#V35">23:35</a>
<span class="xo">23:35 </span><span class="xt">Mwan 4:8-10</span></p>
<p class="x" id="FN19"><span class="notemark"></span><a class="notebackref" href="#V38">23:38</a>
<span class="xo">23:38 </span><span class="xt">Izik 10:18-19; 1 Athaw 9:7-8</span></p>
<p class="x" id="FN20"><span class="notemark"></span><a class="notebackref" href="#V39">23:39</a>
<span class="xo">23:39 </span><span class="xt">Zabu 118:26</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

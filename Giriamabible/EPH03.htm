<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Aefeso 3</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Aefeso</a></li>
<li><a href='EPH02.htm'>&lt;</a></li>
<li><a href='EPH.htm'>3</a></li>
<li><a href='EPH04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>P'aulo ni muhubiri wa at'u mario si Ayahudi </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">3:1-3 Akol 1:25</span></a><a href="#FN2" class="notemark"><span class="popup">3:1 Jela: 4:1; Afil 1:7; Akol 4:18; File 1, 9</span></a>Mimi P'aulo vivi ni jela, kwa kukala ni muhumiki wa Masihi Jesu kwa ut'u wenu ninwi at'u murio k'amu Ayahudi.   <span class="verse" id="V2">2&#160;</span>Na ninamanya mwasikira zho Mulungu arizhonip'a nema ya kwakwe, ili nimwambirize ninwi Uv̱oro Udzo.   <span class="verse" id="V3">3&#160;</span><a href="#FN3" class="notemark"><span class="popup">3:3 3:6</span></a>Mulungu wanigunulira uwo mupangowe uriwokala k'akuna mut'u aumanyaye. Nidzandhika kare kwa ufuti dzulu za mupango uu.   <span class="verse" id="V4">4&#160;</span><a href="#FN4" class="notemark"><span class="popup">3:4 Arum 16:24; 2 Akor 11:6</span></a>Na mundihoshoma gaga nindhikago, mundamanya kukala, uwo mupango wa siri dzulu za Masihi be ninaumanya jeri.   <span class="verse" id="V5">5&#160;</span><a href="#FN5" class="notemark"><span class="popup">3:5 Akol 1:26</span></a>Haho kapindi, siri ii ya mupango wa Mulungu yere k'ahana aimanyaye, ela vivi bai, waigunulira ahumwie aeri na manabiie kukirira kwa Rohowe.   <span class="verse" id="V6">6&#160;</span><a href="#FN6" class="notemark"><span class="popup">3:6 Siri ya mupango: 1:9-10; 2:13-14, 18-19; 3:9-11; Arum 16:25; Akol 1:26-27</span></a>Bai uwo mupango wa Mulungu ni uu: Kukirira na wo Uv̱oro Udzo, at'u mario si Ayahudi nao manadima kuhokera muthalo wa ahadi za Mulungu hamwenga na o Ayahudi. Mana makimukuluhira Masihi Jesu, manakala vilungo zha mwiri mumwenga, na mandapata ziryahu zawadi arizolaga Mulungu.   </div><div class='p'> <span class="verse" id="V7">7&#160;</span>Mulungu wanip'a kazi ii ya kuambiriza at'u Uv̱oro Udzo kwa mbazize mwenye, na kwa nguvuze mwenye.   <span class="verse" id="V8">8&#160;</span><a href="#FN7" class="notemark"><span class="popup">3:8 Wa ts'ini: 1 Akor 15:8-10; Agal 1:13-16; Afil 3:6-8; 1 T'imo 1:12-16</span></a>Kahi za at'u osi a Mulungu, mimi ndimi wa ts'ini kamare. Ela idzaho ndimi wa ts'ini, Mulungu wanip'a kipawa cha kuambiriza at'u mario si Ayahudi, ushaha wa Masihi usiwogoma.   <span class="verse" id="V9">9&#160;</span><a href="#FN8" class="notemark"><span class="popup">3:9 1:4</span></a>Na niang'azize at'u osi dzulu za uwo mupango wa Mulungu ariye ndiye muumbi wa vit'u zhosi. Mupango uwo were wafitswa hangu ho chaho kahi za Mulungu.   <span class="verse" id="V10">10&#160;</span><a href="#FN9" class="notemark"><span class="popup">3:10 1:21, 23</span></a>Bai kukirira na riro kanisare, ananyesa namuna nyinji za ulachuwe kwa athawali na kwa enye wadimi kuko dzulu.   <span class="verse" id="V11">11&#160;</span>Mulungu were wapanga vivi kahi za mupangowe wa kare na kare, naye akivithimiza kukirira kwa Bwana wehu Masihi Jesu.   <span class="verse" id="V12">12&#160;</span><a href="#FN10" class="notemark"><span class="popup">3:12 Arum 5:2; Aebu 4:16; 10:19</span></a>Bai siswi furiomukuluhira iye, funadima kwenda kwa Mulungu bila wasiwasi hedu woga.   <span class="verse" id="V13">13&#160;</span><a href="#FN11" class="notemark"><span class="popup">3:13 Akol 1:24</span></a>Kwa vizho ninamuvoya musifwe moyo, kwa kukala vivi ninateseka kwa ut'u wenu, mana vizho kwenu ni ishima.   </div><div class='s'>P'aulo anaavoyera Aefeso </div> <div class='p'> <span class="verse" id="V14">14&#160;</span><a href="#FN12" class="notemark"><span class="popup">3:14 6:18-19</span></a>Bai nikiaza dzulu za wo mupango wa Mulungu, mimi nikupiga mavindi mbere za Baba,   <span class="verse" id="V15">15&#160;</span>ariye iye nde ariyeumba zhumbe zhosi, kuko mulunguni na haha ts'i.   <span class="verse" id="V16">16&#160;</span><a href="#FN13" class="notemark"><span class="popup">3:16 Akol 1:11</span></a>Ninamuvoyera Mulungu kwamba, kula kwa uwo uthajiriwe wa nguma, amwangize nguvu ndani mwenu kukirira na Rohowe.   <span class="verse" id="V17">17&#160;</span><a href="#FN14" class="notemark"><span class="popup">3:17 Joh 14:23; Aefe 5:2; Akol 1:23; 2:7</span></a>Kidza ninamuvoyera kwamba Masihi ahende makalo kahi za mioyo yenu kukirira na kuko kukuluhira kwenu. Musinji wenu na miziji yenu ikale kahi za mahendzo.   <span class="verse" id="V18">18-19&#160;</span><a href="#FN15" class="notemark"><span class="popup">3:18 Akol 2:2</span></a><a href="#FN16" class="notemark"><span class="popup">3:19 1:23; 5:2, 25; 2 Akor 5:14; Akol 2:9-10</span></a>Vizho navikale ili ninwi hamwenga na at'u osi a Mulungu mukale na wadimi wa kumanya ure na walamu, na kimo na wina wa gago mahendzo ga Masihi. Mahendzo gago ga Masihi ganakira akili za mwanadamu, ela bai namuvoyera mugamanye, na Mulungu amudzaze na ukamilifu wa kwakwe wosi.   </div><div class='p'> <span class="verse" id="V19">20-21&#160;</span><a href="#FN17" class="notemark"><span class="popup">3:20 Akol 1:29</span></a>Mulungu anadima kufuhendera mabomu kukirira na uwo wadimiwe uhendao kazi ndani mwehu, hatha kukira zhosi fudimazho kuvivoya kwakwe, hedu hatha kuviaza. Bai Mulungu naagerwe nguma kahi za kanisare na kahi za Masihi Jesu, hatha kare na kare! H'aami.   </div><ul class='tnav'>
<li><a href='index.htm'>Aefeso</a></li>
<li><a href='EPH02.htm'>&lt;</a></li>
<li><a href='EPH.htm'>3</a></li>
<li><a href='EPH04.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">3:1</a>
<span class="xo">3:1-3 </span><span class="xt">Akol 1:25</span></p>
<p class="f" id="FN2"><span class="notemark"></span><a class="notebackref" href="#V1">3:1</a>
<span class="fr">3:1 </span><span class="ft">Jela: 4:1; Afil 1:7; Akol 4:18; File 1, 9</span></p>
<p class="x" id="FN3"><span class="notemark"></span><a class="notebackref" href="#V3">3:3</a>
<span class="xo">3:3 </span><span class="xt">3:6</span></p>
<p class="x" id="FN4"><span class="notemark"></span><a class="notebackref" href="#V4">3:4</a>
<span class="xo">3:4 </span><span class="xt">Arum 16:24; 2 Akor 11:6</span></p>
<p class="x" id="FN5"><span class="notemark"></span><a class="notebackref" href="#V5">3:5</a>
<span class="xo">3:5 </span><span class="xt">Akol 1:26</span></p>
<p class="f" id="FN6"><span class="notemark"></span><a class="notebackref" href="#V6">3:6</a>
<span class="fr">3:6 </span><span class="ft">Siri ya mupango: 1:9-10; 2:13-14, 18-19; 3:9-11; Arum 16:25; Akol 1:26-27</span></p>
<p class="f" id="FN7"><span class="notemark"></span><a class="notebackref" href="#V8">3:8</a>
<span class="fr">3:8 </span><span class="ft">Wa ts'ini: 1 Akor 15:8-10; Agal 1:13-16; Afil 3:6-8; 1 T'imo 1:12-16</span></p>
<p class="x" id="FN8"><span class="notemark"></span><a class="notebackref" href="#V9">3:9</a>
<span class="xo">3:9 </span><span class="xt">1:4</span></p>
<p class="x" id="FN9"><span class="notemark"></span><a class="notebackref" href="#V10">3:10</a>
<span class="xo">3:10 </span><span class="xt">1:21, 23</span></p>
<p class="x" id="FN10"><span class="notemark"></span><a class="notebackref" href="#V12">3:12</a>
<span class="xo">3:12 </span><span class="xt">Arum 5:2; Aebu 4:16; 10:19</span></p>
<p class="x" id="FN11"><span class="notemark"></span><a class="notebackref" href="#V13">3:13</a>
<span class="xo">3:13 </span><span class="xt">Akol 1:24</span></p>
<p class="x" id="FN12"><span class="notemark"></span><a class="notebackref" href="#V14">3:14</a>
<span class="xo">3:14 </span><span class="xt">6:18-19</span></p>
<p class="x" id="FN13"><span class="notemark"></span><a class="notebackref" href="#V16">3:16</a>
<span class="xo">3:16 </span><span class="xt">Akol 1:11</span></p>
<p class="x" id="FN14"><span class="notemark"></span><a class="notebackref" href="#V17">3:17</a>
<span class="xo">3:17 </span><span class="xt">Joh 14:23; Aefe 5:2; Akol 1:23; 2:7</span></p>
<p class="x" id="FN15"><span class="notemark"></span><a class="notebackref" href="#V18">3:18-19</a>
<span class="xo">3:18 </span><span class="xt">Akol 2:2</span></p>
<p class="x" id="FN16"><span class="notemark"></span><a class="notebackref" href="#V18">3:18-19</a>
<span class="xo">3:19 </span><span class="xt">1:23; 5:2, 25; 2 Akor 5:14; Akol 2:9-10</span></p>
<p class="x" id="FN17"><span class="notemark"></span><a class="notebackref" href="#V19">3:20-21</a>
<span class="xo">3:20 </span><span class="xt">Akol 1:29</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Ugunulo 14</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Ugunulo</a></li>
<li><a href='REV13.htm'>&lt;</a></li>
<li><a href='REV.htm'>14</a></li>
<li><a href='REV15.htm'>&gt;</a></li>
</ul>
<div class="main">
 
<div class='chapterlabel' id="V0"> 14</div><div class='s'>Mwana Ng'ondzi na at'ue </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">14:1 22:4; Murima wa Sayuni: Isa 4:5; Joe 2:23; At'u 144,000: 3:12; 7:3-4</span></a>Gonya nikitsuha matso, na lola were hana Mwana Ng'ondzi aungerere haho dzulu za Murima wa Sayuni. Naye were a hamwenga na kundi ra at'u alifu gana mwenga na mirongo mine na ne (144,000). At'u aa makala madzandhikwa madzina mairi mumo vidhanguni mwao. Dzina ra Mwana Ng'ondzi na dzina ra babaye iye Mwana Ng'ondzi.   <span class="verse" id="V2">2&#160;</span><a href="#FN2" class="notemark"><span class="popup">14:2 1:15; 15:2; 19:6; Izik 1:24-25</span></a>Na nikisikira sauthi here ya mwamba wa baharini na here kigwaragwara cha londzo kula mulunguni. Kidza sauthi iyo niriyoisikira were ni here sauthi za at'u mapigao vinubi.   <span class="verse" id="V3">3&#160;</span><a href="#FN3" class="notemark"><span class="popup">14:3 4:4, 6; Wira musha: 5:9</span></a>Na at'u osi alifu gana mwenga na mirongo mine na ne (144,000), makiimba wira musha wenye mbere za cho kihi cha endzi, na mbere za zho zhumbe vine zha moyo, na mbere za o azhere. Wira uu were k'ahana mut'u adimaye kuugwira, isihokala ao at'u maalifu mariokala magulwa kula dhuniani.   <span class="verse" id="V4">4&#160;</span><a href="#FN4" class="notemark"><span class="popup">14:4 Joh 10:4-5</span></a>At'u aa ni aryahu mamuthuwao ye Mwana Ng'ondzi kokosi endako. Mana maishani mwao k'amadzangizire nyenye kwa kulala na mwanamuche yoyosi.<a href="#FN5" class="notemark">*<span class="popup">14:4 Haha vinadima kueleweka kiroho kukala aa at'u mamuthuwa Mwana Ng'ondzi na mioyo yao yosi hasiho kudzingiza nyenye na maut'u ga dambi.</span></a> Bai at'u aa magulwa kula kahi za adamu na makilazhwa kwa Mulungu na kwa ye Mwana Ng'ondzi dza here malumbuko.   <span class="verse" id="V5">5&#160;</span><a href="#FN6" class="notemark"><span class="popup">14:5 Isa 53:9; Zefa 3:12-13</span></a>At'u aa were k'amadzanena ulongo, na were k'amana makosa gogosi.   </div><div class='s'>Malaika manalazha uv̱oro kula kwa Mulungu </div> <div class='p'> <span class="verse" id="V6">6&#160;</span><a href="#FN7" class="notemark"><span class="popup">14:6 Math' 24:14</span></a>Gonya nikiona malaika anabururuka dzulu mulunguni na were ana Uv̱oro Udzo wa kare na kare kuambiriza at'u osini matoao haha dhuniani, at'u a kila taifa, kila kabila, kila kidhyomo na kila ts'i.   <span class="verse" id="V7">7&#160;</span><a href="#FN8" class="notemark"><span class="popup">14:7 Zabu 146:6</span></a>Bai akinena zhomu akiamba, “Wakathi wa kumuhukumu mudamu udzafika. Kwa vizho mup'eni nguma Mulungu kidza muheshimuni. Muvoyeni iye ariyeumba mulunguni na ts'i, na bahari, na matso gosi ga madzi.”   </div><div class='p'> <span class="verse" id="V8">8&#160;</span><a href="#FN9" class="notemark"><span class="popup">14:8 17:2; 18:2</span></a>Bai ye malaika arihoziwiwa hambola malaika mungine mwenye akiamba, “Udzagwa! Mudzi mubomu wa Babiloni, udzagwa! Mudzi uriwohenda urumwengu muzima unwe divai ya mathuruthuru ga uzindzi wa kwakwe, udzagwa!”   <span class="verse" id="V9">9&#160;</span><a href="#FN10" class="notemark"><span class="popup">14:9 13:15</span></a>Bada ya iye, kuchambola malaika wa hahu akiluta mumiro kuathuwa o airi a kwandza akiamba, “Mut'u yoyosi andiyerivoya ro rinyama na cho kizukache, na kwangizwa muv̱ano ho kidhanguni hedu mukononi hakwe,   <span class="verse" id="V10">10&#160;</span><a href="#FN11" class="notemark"><span class="popup">14:10 15:7; 16:1, 19; 19:20; Mwan 19:24; Zabu 11:6; Jere 25:15; Izik 38:22; Math' 25:41</span></a>andaadhibiwa ni Mulungu. Vizho be vindakala ni here divai k'ali ambayo iye Mulungu mwenye ndiye adziyeitsoha kahi za kikombe. Bai Mulungu andaatesa at'u aa kwa moho wa baruthi mbere za malaika aeri na mbere za iye Mwana Ng'ondzi.   <span class="verse" id="V11">11&#160;</span><a href="#FN12" class="notemark"><span class="popup">14:11 19:3; Isa 34:10</span></a>Hat'u haho k'ahana kuoya kwa ao marivoyao riro rinyama na cho kizukache na yoyosi ariye na muv̱ano wa dzinare. Kwani wo mosi wa moho uatesao unaenderera kukwera dzulu hatha kare na kare.”   </div><div class='p'> <span class="verse" id="V12">12&#160;</span><a href="#FN13" class="notemark"><span class="popup">14:12 13:10</span></a>Ndo at'u a Mulungu, mazithuwao amuri za kwakwe na mamukuluhirao Jesu, manav̱irya maenderere kuvumirira.   <span class="verse" id="V13">13&#160;</span><a href="#FN14" class="notemark"><span class="popup">14:13 1:3; 16:15; 19:9; 20:6; 22:7, 14; Aebu 4:9-10</span></a>Gonya nikisikira sauthi kula mulunguni ikinena ikiamba, “Zhandhike vivi, Roho anaamba, ‘Baha aryahu at'u mafwao kahi za Bwana kuandzira vivi, mana mandaoya thabu za kwao, kwani mahendo gao ganathuwana nao.’ ”   </div><div class='s'>Hukumu ya siku ya mwisho </div> <div class='p'> <span class="verse" id="V14">14&#160;</span><a href="#FN15" class="notemark"><span class="popup">14:14-20 Joe 3:13; Math' 13:39-40</span></a><a href="#FN16" class="notemark"><span class="popup">14:14 1:7, 13</span></a>Gonya nikitsuha matso, na lola were hana ingu raruhe tse. Dzulu za ingu riro were hakelesi mut'u here Mwana wa Mudamu. Naye were adzavala kirauni cha dhahabu na mukononi mwakwe were adzagwirira upanga wa kurya.   <span class="verse" id="V15">15&#160;</span>Gonya kahi za ro Hekalu kuchambola malaika mungine akidzapiga luchemi zhomu kumwamba iye ariyekala akelesi ho inguni, “Bai mavuno ga dhunia ga thayari na wakathi wa kuvuna udzafika, kwa vizho hala upangao ukwatye kuvuna.”   <span class="verse" id="V16">16&#160;</span>Na iye ariyekala akelesi mumo inguni akitsuha upangawe dzulu za ts'i na ts'i ikivunwa.   <span class="verse" id="V17">17&#160;</span>Gonya nikiona malaika mungine ariyekala naye adzagwirira upanga wa kurya. Malaika yuyu wambola kula kahi za ro Hekalu ra mulunguni.   <span class="verse" id="V18">18&#160;</span>Badaye hakidza malaika mungine kula ho henye kijaja cha kulazhira sadaka. Malaika yuyu were ana wadimi dzulu za moho. Bai akiluta mumiro akinena na iye ariyekala adzagwirira uwo upanga wa kurya akimwamba, “Kwa kukala zo zabibu zizhalwazo dzulu za ts'i zi thayari, bai humira wo upangao uzivune na uzikundzumanye.”   <span class="verse" id="V19">19&#160;</span><a href="#FN17" class="notemark"><span class="popup">14:19 19:15; Isa 63:1-6</span></a>Kwa ut'u uwo bai, ye malaika akitsuha wo upangawe dzulu za ts'i kuvuna zo zabibu na kuzitsuha kahi za hat'u ha k'oro za Mulungu ha kuzikamulira.   <span class="verse" id="V20">20&#160;</span>Na zo zabibu zichangizwa hat'uhe ha kuzikamulira ndze ya wo mudzi mubomu zikikamulwa. Bai hachambola milatso minji here muho kula kwa zo zabibu. Na muho uwo were una wina wa futi ts'ano, na ure wa here maili magana mairi.   </div><ul class='tnav'>
<li><a href='index.htm'>Ugunulo</a></li>
<li><a href='REV13.htm'>&lt;</a></li>
<li><a href='REV.htm'>14</a></li>
<li><a href='REV15.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark"></span><a class="notebackref" href="#V1">14:1</a>
<span class="fr">14:1 </span><span class="ft">22:4; Murima wa Sayuni: Isa 4:5; Joe 2:23; At'u 144,000: 3:12; 7:3-4</span></p>
<p class="x" id="FN2"><span class="notemark"></span><a class="notebackref" href="#V2">14:2</a>
<span class="xo">14:2 </span><span class="xt">1:15; 15:2; 19:6; Izik 1:24-25</span></p>
<p class="f" id="FN3"><span class="notemark"></span><a class="notebackref" href="#V3">14:3</a>
<span class="fr">14:3 </span><span class="ft">4:4, 6; Wira musha: 5:9</span></p>
<p class="x" id="FN4"><span class="notemark"></span><a class="notebackref" href="#V4">14:4</a>
<span class="xo">14:4 </span><span class="xt">Joh 10:4-5</span></p>
<p class="f" id="FN5"><span class="notemark">*</span><a class="notebackref" href="#V4">14:4</a>
<span class="fr">14:4 </span><span class="ft">Haha vinadima kueleweka kiroho kukala aa at'u mamuthuwa Mwana Ng'ondzi na mioyo yao yosi hasiho kudzingiza nyenye na maut'u ga dambi.</span></p>
<p class="x" id="FN6"><span class="notemark"></span><a class="notebackref" href="#V5">14:5</a>
<span class="xo">14:5 </span><span class="xt">Isa 53:9; Zefa 3:12-13</span></p>
<p class="x" id="FN7"><span class="notemark"></span><a class="notebackref" href="#V6">14:6</a>
<span class="xo">14:6 </span><span class="xt">Math' 24:14</span></p>
<p class="x" id="FN8"><span class="notemark"></span><a class="notebackref" href="#V7">14:7</a>
<span class="xo">14:7 </span><span class="xt">Zabu 146:6</span></p>
<p class="x" id="FN9"><span class="notemark"></span><a class="notebackref" href="#V8">14:8</a>
<span class="xo">14:8 </span><span class="xt">17:2; 18:2</span></p>
<p class="x" id="FN10"><span class="notemark"></span><a class="notebackref" href="#V9">14:9</a>
<span class="xo">14:9 </span><span class="xt">13:15</span></p>
<p class="x" id="FN11"><span class="notemark"></span><a class="notebackref" href="#V10">14:10</a>
<span class="xo">14:10 </span><span class="xt">15:7; 16:1, 19; 19:20; Mwan 19:24; Zabu 11:6; Jere 25:15; Izik 38:22; Math' 25:41</span></p>
<p class="x" id="FN12"><span class="notemark"></span><a class="notebackref" href="#V11">14:11</a>
<span class="xo">14:11 </span><span class="xt">19:3; Isa 34:10</span></p>
<p class="x" id="FN13"><span class="notemark"></span><a class="notebackref" href="#V12">14:12</a>
<span class="xo">14:12 </span><span class="xt">13:10</span></p>
<p class="x" id="FN14"><span class="notemark"></span><a class="notebackref" href="#V13">14:13</a>
<span class="xo">14:13 </span><span class="xt">1:3; 16:15; 19:9; 20:6; 22:7, 14; Aebu 4:9-10</span></p>
<p class="x" id="FN15"><span class="notemark"></span><a class="notebackref" href="#V14">14:14</a>
<span class="xo">14:14-20 </span><span class="xt">Joe 3:13; Math' 13:39-40</span></p>
<p class="x" id="FN16"><span class="notemark"></span><a class="notebackref" href="#V14">14:14</a>
<span class="xo">14:14 </span><span class="xt">1:7, 13</span></p>
<p class="x" id="FN17"><span class="notemark"></span><a class="notebackref" href="#V19">14:19</a>
<span class="xo">14:19 </span><span class="xt">19:15; Isa 63:1-6</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Ugunulo 18</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Ugunulo</a></li>
<li><a href='REV17.htm'>&lt;</a></li>
<li><a href='REV.htm'>18</a></li>
<li><a href='REV19.htm'>&gt;</a></li>
</ul>
<div class="main">
 
<div class='chapterlabel' id="V0"> 18</div><div class='s'>Mulungu anawanonga mudzi wa Babiloni </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">18:1-24 Isa 13; 47; Izik 27</span></a>Vivi virihokira, natsuha matso nikimona malaika mungine kaheri mwenye wadimi mubomu. Akithima kula mulunguni. Bai wo mulangaza wa kwakwe waihendya dhunia yosi ing'ale.   <span class="verse" id="V2">2&#160;</span><a href="#FN2" class="notemark"><span class="popup">18:2 14:8; 16:19; Isa 13:20-22; 21:9; 34:11, 14; Jere 50:39-40; 51:8</span></a>Bai akinena kwa sauthi ya dzulu akiamba,  </div><div class='q'>“Mudzi mubomu wa Babiloni udzagwa benwi udzagwa!  </div><div class='q2'>Vivi be udzakala mudzi wa mashethani  </div><div class='q'>na p'ep'o achafu na ukolo wa kila samupuli.  </div><div class='q2'>Udzakala kitsunji cha unyama uchafu wa kubururuka wa kila aina,  </div><div class='q'>unyama wa kisirani.   </div><div class='q'> <span class="verse" id="V3">3&#160;</span><a href="#FN3" class="notemark"><span class="popup">18:3 17:2; 18:11-19; Isa 23:8; Izik 27:22-23, 33</span></a>Vivi zhakala kwa kukala kila kabila ranwa divai ya mathuruthuru ga uzindziwe.  </div><div class='q2'>Mudzi uwo wazinga na athawali a haha urumwenguni.  </div><div class='q'>Ahendi a biashara mathajirika kukirira na zizo th'amaaze mbii zisizo na muhaka.”   </div><div class='m'> <span class="verse" id="V4">4&#160;</span><a href="#FN4" class="notemark"><span class="popup">18:4 Isa 48:20; Jere 51:45; 2 Akor 6:17</span></a>Gonya kuchambola sauthi nyingine kuko mulunguni ikiamba,  </div><div class='q'>“At'u angu, kwamboleni kuko kwakwe sidze mukashiriki zizo dambize,  </div><div class='q2'>na sidze mukashiriki gago mapigoge.   </div><div class='q'> <span class="verse" id="V5">5&#160;</span><a href="#FN5" class="notemark"><span class="popup">18:5 Mwan 18:20</span></a>Mana zizo dambize iye zidzakala ts'umbi bomu iriyo hatha inagut'a dzulu mulunguni.  </div><div class='q2'>Na Mulungu k'adzausahau bule uwo uthiririwe.   </div><div class='q'> <span class="verse" id="V6">6&#160;</span><a href="#FN6" class="notemark"><span class="popup">18:6 Zabu 137:8; Jere 50:29</span></a>Bai vizho arizhoahendera at'u, nanwi muhendereni dza vizho zhenye.  </div><div class='q2'>Muriheni k'ana mbiri ya vizho arizhohenda.  </div><div class='q'>Mutsohereni kikombe cha divai mbifu k'ana mbiri ya cho arichokitsoha iye.   </div><div class='q2'> <span class="verse" id="V7">7&#160;</span><a href="#FN7" class="notemark"><span class="popup">18:7-8 Isa 47:8-9</span></a>Mwangizeni kigondzi na mumutese dza viryahu  </div><div class='q'>arizhodzip'a nguma na uwo ukolo wa kwakwe.  </div><div class='q2'>Kwani iye anadziamba kimoyo-moyo, ‘Mimi nikeresi here muthawali muche.  </div><div class='q'>Si muche gungu mino na sindangirwa ni kigondzi chochosi.’   </div><div class='q'> <span class="verse" id="V8">8&#160;</span><a href="#FN8" class="notemark"><span class="popup">18:8 17:16</span></a>Bai kwa ut'u uu, andapata mapigo ga manyonge, kiriro, na ndzala siku mwenga.  </div><div class='q2'>Na kidza andakundywa moho,  </div><div class='q2'>mana iye Bwana Mulungu andiyemuhukumu, nde mwenye nguvu zosi.”   </div><div class='p'> <span class="verse" id="V9">9&#160;</span><a href="#FN9" class="notemark"><span class="popup">18:9-10 Izik 26:16-17; 27:30-35</span></a>Na o athawali a urumwenguni mariozinga na kupiga maisha naye, mandihowona wo mosi wakathi andihokala anasha mandamuririra.   <span class="verse" id="V10">10&#160;</span>Mandahenda kuima kure kwenye kwa kugoha kupatwa ni gago mateso ga kwakwe. Mandaamba,  </div><div class='q'>“Undagamanya wenye wo mudzi wa Babiloni!  </div><div class='q2'>Mudzi mubomu wenye nguvu,  </div><div class='q'>udzahukumiwa kwa muda wa saa mwenga thu.”   </div><div class='p'> <span class="verse" id="V11">11&#160;</span>Na o ahendi a biashara a urumwengu mandamuririra na kumushikithikira, mana vit'u zhao k'avigulwa kaheri.   <span class="verse" id="V12">12&#160;</span><a href="#FN10" class="notemark"><span class="popup">18:12-13 Izik 27:12-24</span></a>K'ahana kamare agulaye zo dhahabu zao, na fedha, na hedu go mawe gao ga kima kibomu, kitani safi na nguwo za zambarau, na th'une, na hariri. K'ahana agulaye mihi yoyosi ya udhi na vit'u zhosi vitengezwazho na p'embe za ndzovu, na mbao za gali, na vit'u zha ng'andu, na zha chuma, na zha marimari.   <span class="verse" id="V13">13&#160;</span>K'akuna agulaye mudhalasini, iliki, mavumba, manemane, ubani, divai, mafuha, unga, ngano. K'akuna agulaye ng'ombe, ng'ondzi, farasi, magari ga kusukumwa ni farasi, atumwa na roho za anadamu.   <span class="verse" id="V14">14&#160;</span>O ahendi a biashara makimwamba ye mwanamuche,  </div><div class='q'>“Zho vit'u vidzo-vidzo zhosi  </div><div class='q2'>urizhokala na th'amaa nazho,  </div><div class='q'>na wo ushahawo wosi, na kuko kung'alako  </div><div class='q2'>vidzangamika tse na k'undazhona kaheri.”   </div><div class='m'> <span class="verse" id="V15">15&#160;</span><a href="#FN11" class="notemark"><span class="popup">18:15 Isa 47:15; Izik 27:36</span></a>Bai ao ahendi a biashara kahi za mudzi uwo mubomu, mariopata ushaha kula kwa ye mwanamuche, mandaima kure kwa kugoha kupata mashaka hamwenga naye. Mandarira na kushikithika zhomu zhenye.   <span class="verse" id="V16">16&#160;</span><a href="#FN12" class="notemark"><span class="popup">18:16 17:4</span></a>Mandaamba,  </div><div class='q'>“Undamanya wenye uwo mudzi mubomu.  </div><div class='q2'>Mudzi uriwokala ukidzivika, kitani safi, nguwo th'une na za zambarau,  </div><div class='q'>na kudzipamba na dhahabu, na mawe ga kima kibomu, na lulu.   </div><div class='q2'> <span class="verse" id="V17">17&#160;</span>Uwo uthajiriwe wosi udzangamika kwa muda wa saa mwenga thu-thu-thu.”  </div><div class='p'>Ao abomu a zo meli, o mabaharia, o azharo na osi mariokala madzagwirwa mukono ni yo bahari maima kure.   <span class="verse" id="V18">18&#160;</span><a href="#FN13" class="notemark"><span class="popup">18:18-19 Izik 27:28-34</span></a>Kidza marihowona wo mosi wakathi arihokala anasha makirira makiamba, “Ni mudzi hiwo uriwokala mubomu dza uno?”   <span class="verse" id="V19">19&#160;</span>Na lola marira na kushikithika. Makidzimwagira mitsanga ya kitswa na kuamba,  </div><div class='q'>“Undamanya wenye mudzi uwo mubomu.  </div><div class='q2'>Mudzi uriwo kukirira na uwo uthajiriwe,  </div><div class='q'>waahenda mathajiri o at'u enye meli mo baharini.  </div><div class='q2'>Vino vivi udzangamizwa kwa muda wa saa mwenga.”   </div><div class='m'> <span class="verse" id="V20">20&#160;</span><a href="#FN14" class="notemark"><span class="popup">18:20 12:12; Jere 51:48</span></a>Hendani raha ninwi mutoao kuko mulunguni, mana Mulungu adzauhukumu uwo mudzi mubomu wa Babiloni kwa gago urigomuhendera. Ninwi at'ue, na ahumwi, na manabii, nanwi hendani raha, mana Mulungu adzauhukumu uwo mudzi wa Babiloni kwa gago urigomuhendera.   <span class="verse" id="V21">21&#160;</span><a href="#FN15" class="notemark"><span class="popup">18:21 Jere 51:63-64</span></a>Gonya hakimbola malaika mwenye wadimi, akihatsola riiwe ribomu here lwalwa, akiritsuha mumo baharini. Akiamba,  </div><div class='q'>“Wo mudzi mubomu wa Babiloni nawo undahenderwa vivi zhenye.  </div><div class='q2'>Undavugurizwa ts'i kwa nguvu na k'aundaonewa kaheri.   </div><div class='q'> <span class="verse" id="V22">22&#160;</span><a href="#FN16" class="notemark"><span class="popup">18:22 Isa 16:10; 24:8; Izik 26:13</span></a>Ndani mwako uwe Babiloni, k'amundasikirwa wira upigwao na vinubi,  </div><div class='q2'>hedu mimiro ya at'u, hedu kusikira apigi a gunda, hedu apigi a kivoti.  </div><div class='q'>K'akundasikirwa mumiro wa lwalwa kaheri,  </div><div class='q2'>kidza k'akundakala na fundhi yoyosi.   </div><div class='q'> <span class="verse" id="V23">23&#160;</span><a href="#FN17" class="notemark"><span class="popup">18:23 Isa 23:8; 47:12; Jere 7:34</span></a>Taa k'arindaaka kaheri mumu mwako.  </div><div class='q2'>Kidza k'akundakala kaheri na kuhala, hedu kuhalwa.  </div><div class='q'>Kwani ahendzio a biashara were ndo at'u abomu haha ts'i,  </div><div class='q2'>na uwe waakenga at'u osi matoao mo urumwenguni na wo utsaiwo.   </div><div class='q'> <span class="verse" id="V24">24&#160;</span><a href="#FN18" class="notemark"><span class="popup">18:24 16:6; Isa 26:21; Jere 51:49; Izik 24:7-8</span></a>Na ndani mwakwe mwaonekana milatso ya o manabii na ya at'u a Mulungu,  </div><div class='q2'>na ya at'u osi mariolagwa dhuniani.”   </div><ul class='tnav'>
<li><a href='index.htm'>Ugunulo</a></li>
<li><a href='REV17.htm'>&lt;</a></li>
<li><a href='REV.htm'>18</a></li>
<li><a href='REV19.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">18:1</a>
<span class="xo">18:1-24 </span><span class="xt">Isa 13; 47; Izik 27</span></p>
<p class="x" id="FN2"><span class="notemark"></span><a class="notebackref" href="#V2">18:2</a>
<span class="xo">18:2 </span><span class="xt">14:8; 16:19; Isa 13:20-22; 21:9; 34:11, 14; Jere 50:39-40; 51:8</span></p>
<p class="x" id="FN3"><span class="notemark"></span><a class="notebackref" href="#V3">18:3</a>
<span class="xo">18:3 </span><span class="xt">17:2; 18:11-19; Isa 23:8; Izik 27:22-23, 33</span></p>
<p class="x" id="FN4"><span class="notemark"></span><a class="notebackref" href="#V4">18:4</a>
<span class="xo">18:4 </span><span class="xt">Isa 48:20; Jere 51:45; 2 Akor 6:17</span></p>
<p class="x" id="FN5"><span class="notemark"></span><a class="notebackref" href="#V5">18:5</a>
<span class="xo">18:5 </span><span class="xt">Mwan 18:20</span></p>
<p class="x" id="FN6"><span class="notemark"></span><a class="notebackref" href="#V6">18:6</a>
<span class="xo">18:6 </span><span class="xt">Zabu 137:8; Jere 50:29</span></p>
<p class="x" id="FN7"><span class="notemark"></span><a class="notebackref" href="#V7">18:7</a>
<span class="xo">18:7-8 </span><span class="xt">Isa 47:8-9</span></p>
<p class="x" id="FN8"><span class="notemark"></span><a class="notebackref" href="#V8">18:8</a>
<span class="xo">18:8 </span><span class="xt">17:16</span></p>
<p class="x" id="FN9"><span class="notemark"></span><a class="notebackref" href="#V9">18:9</a>
<span class="xo">18:9-10 </span><span class="xt">Izik 26:16-17; 27:30-35</span></p>
<p class="x" id="FN10"><span class="notemark"></span><a class="notebackref" href="#V12">18:12</a>
<span class="xo">18:12-13 </span><span class="xt">Izik 27:12-24</span></p>
<p class="x" id="FN11"><span class="notemark"></span><a class="notebackref" href="#V15">18:15</a>
<span class="xo">18:15 </span><span class="xt">Isa 47:15; Izik 27:36</span></p>
<p class="x" id="FN12"><span class="notemark"></span><a class="notebackref" href="#V16">18:16</a>
<span class="xo">18:16 </span><span class="xt">17:4</span></p>
<p class="x" id="FN13"><span class="notemark"></span><a class="notebackref" href="#V18">18:18</a>
<span class="xo">18:18-19 </span><span class="xt">Izik 27:28-34</span></p>
<p class="x" id="FN14"><span class="notemark"></span><a class="notebackref" href="#V20">18:20</a>
<span class="xo">18:20 </span><span class="xt">12:12; Jere 51:48</span></p>
<p class="x" id="FN15"><span class="notemark"></span><a class="notebackref" href="#V21">18:21</a>
<span class="xo">18:21 </span><span class="xt">Jere 51:63-64</span></p>
<p class="x" id="FN16"><span class="notemark"></span><a class="notebackref" href="#V22">18:22</a>
<span class="xo">18:22 </span><span class="xt">Isa 16:10; 24:8; Izik 26:13</span></p>
<p class="x" id="FN17"><span class="notemark"></span><a class="notebackref" href="#V23">18:23</a>
<span class="xo">18:23 </span><span class="xt">Isa 23:8; 47:12; Jere 7:34</span></p>
<p class="x" id="FN18"><span class="notemark"></span><a class="notebackref" href="#V24">18:24</a>
<span class="xo">18:24 </span><span class="xt">16:6; Isa 26:21; Jere 51:49; Izik 24:7-8</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Ugunulo 11</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Ugunulo</a></li>
<li><a href='REV10.htm'>&lt;</a></li>
<li><a href='REV.htm'>11</a></li>
<li><a href='REV12.htm'>&gt;</a></li>
</ul>
<div class="main">
 
<div class='chapterlabel' id="V0"> 11</div><div class='s'>Mashahidhi airi a Mulungu </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">11:1 21:15</span></a>Bai nagerwa mudhath'a wa kupimira, gonya nikiambwa, “Enda ukaripime ro Hekalu ra Mulungu, na cho kijaja cha kumbozera sadaka, na uthale o at'u mavoyao mumo.   <span class="verse" id="V2">2&#160;</span><a href="#FN2" class="notemark"><span class="popup">11:2 Zabu 79:1; Luk 21:24; 42 Miezi: 12:6, 14; 13:5; Dani 7:25; 12:7</span></a>Ela wo muhala uriwo ndze ya ro Hekalu usiupime bule kwa kukala uwo wagerwa at'u mario si Ayahudi. Nao mandauzhoga-zhoga wo mudzi mueri wa Jerusalemu kwa muda wa miezi mirongo mine na miri (siku 1,260).   <span class="verse" id="V3">3&#160;</span>Na nindaap'a wadimi mashahidhi angu airi, nao mandamboza unabii kwa muda uwo wa siku alifu mwenga na magana mairi na mirongo mihandahu (1,260). Mashahidhi ao mandakala madzavala magunia.”<a href="#FN3" class="notemark">*<span class="popup">11:3 Nguwo za magunia were zinahumirwa wakathi wa sumazi hedu wakathi wa kufunga.</span></a>   <span class="verse" id="V4">4&#160;</span><a href="#FN4" class="notemark"><span class="popup">11:4 Zaka 4:1-3, 11-14; Joh 8:17</span></a>Na mashahidhi aa airi ni yo mihi miri ya mizeituni na zho viguzo viri zha kuikira mataa viimirezho mbere za Bwana wa dhunia ndzima.   <span class="verse" id="V5">5&#160;</span><a href="#FN5" class="notemark"><span class="popup">11:5 2 Athaw 1:10; Zabu 97:3; Jere 5:14</span></a>Na mo makanwani mwao munambola moho. Na kila hadhui ajezaye kuahenda mai, moho uwo nikumbola mo makanwani mwao na kumuocha tse-tse-tse. Vizho ndo at'u osi mandiojeza kuahenda mai mandizhofwa.   <span class="verse" id="V6">6&#160;</span><a href="#FN6" class="notemark"><span class="popup">11:6 Kumbo 7:17-19; 1 Athaw 17:1; Jako 5:17</span></a>Ao mana wadimi wa kugwira v̱ula isinye wakathi wa kumboza unabii wao. Kidza mana wadimi wa kugagaluza madzi kukala milatso na kureha mapigo ga kila aina haha ts'i here mahendzazho.   <span class="verse" id="V7">7&#160;</span><a href="#FN7" class="notemark"><span class="popup">11:7 13:1-2; 17:8</span></a>Na mandihogonya kumboza ushahidhi wao, kundambola rinyama kula ridzina risiro mwisho. Rinyama riri rindagwaga k'ondo nao. Rindaheha nao na rindaadhima rialage.   <span class="verse" id="V8">8&#160;</span><a href="#FN8" class="notemark"><span class="popup">11:8 Luk 13:33-34; Sodomu: Mwan 18:20; Isa 1:10; Izik 16:46; Misiri: Kumbo 3:16-19; 7:3-5</span></a>Na miri yao indagwagwa kahi za ngira bomu za mudzi mubomu ambako ndo arikosulubiwa Bwana wao. Na mudzi uwo kimafumbo unaifwa Sodomu na Misiri.   <span class="verse" id="V9">9&#160;</span>Miri iyo indalolwa kwa muda wa siku t'ahu na nusu ni at'u a kila ts'i na kabila, na kila kidhyomo na taifa k'amandaruhusu ikazikwe bule.   <span class="verse" id="V10">10&#160;</span><a href="#FN9" class="notemark"><span class="popup">11:10 Joh 16:20</span></a>Na o matoao dhuniani mandaererwa kwa ut'u wa zho vifwa zha aa manabii airi. Mandasherehekea na magerane zawadi kwa kukala manabii aa airi maasirinya sana at'u matoao dhuniani.   <span class="verse" id="V11">11&#160;</span><a href="#FN10" class="notemark"><span class="popup">11:11 Izik 37:9-10</span></a>Ela bada ya zizo siku t'ahu na nusu, Mulungu akiavivira muhuyewe wa uzima na makirungarara kaheri. Bai aryahu marioaona na matso gao mangirwa ni woga sana.   <span class="verse" id="V12">12&#160;</span><a href="#FN11" class="notemark"><span class="popup">11:12 2 Athaw 2:11; Mahe 1:9</span></a>Gonya kuchambola sauthi bomu kula mulunguni ikiambiriza, “Ndzoni kuno dzulu!” Bai makihalwa ni ingu machenda mulunguni kuno mahadhui ao manalola.   <span class="verse" id="V13">13&#160;</span><a href="#FN12" class="notemark"><span class="popup">11:13 6:12-13; Izik 38:19-20</span></a>Na wakathi uwo wenye ts'i ikithukuka ut'u wa kwangalaza. Sehemu mwenga ya sehemu kumi za wo mudzi yagwa na ikilaga at'u alifu fungahe. O at'u mariothia, mangirwa ni woga na makimup'a nguma Mulungu ariye dzulu mulunguni.   <span class="verse" id="V14">14&#160;</span>K'uzhona zho pigo ra hiri rikikala ridzakira, ela lola ro ra hahu be rinadza vikara zhenye.   </div><div class='s'>Malaika wa fungahe anapiga gundare </div> <div class='p'> <span class="verse" id="V15">15&#160;</span><a href="#FN13" class="notemark"><span class="popup">11:15 4:11; Kumbo 15:18; Zabu 22:28-29; Dani 2:44; 1 Akor 15:24-28</span></a>Gonya ye malaika wa fungahe akipiga gundare. Nikisikira sauthi bomu ko mulunguni zikinena zikiamba,  </div><div class='q'>“Vivi be wadimi wa kuthawala haha urumwenguni ni wa Bwana wehu,  </div><div class='q2'>na iye Masihiwe.  </div><div class='q'>Naye andathawala hatha kare na kare.”   </div><div class='m'> <span class="verse" id="V16">16&#160;</span><a href="#FN14" class="notemark"><span class="popup">11:16 4:4</span></a>Na o azhere mirongo miri na ane makeresio dzulu ya vihi zhao zha endzi mbere za Mulungu, madzigwaga na moyo makimuvoya Mulungu.   <span class="verse" id="V17">17&#160;</span><a href="#FN15" class="notemark"><span class="popup">11:17 1:8; 4:8; 15:3; 16:7; 19:6, 15; 21:22; Amo 4:13; 2 Akor 6:18</span></a>Makiamba,  </div><div class='q'>“Huna muv̱era h'ewe Bwana Mulungu, mwenye nguvu zosi.  </div><div class='q2'>Mulungu uriyekalako na uriyeko.  </div><div class='q'>Huna muv̱era kwa kukala udzahala wadimio mubomu  </div><div class='q2'>na udzaandza kuthawala.   </div><div class='q'> <span class="verse" id="V18">18&#160;</span><a href="#FN16" class="notemark"><span class="popup">11:18 19:5; Zabu 2:1-5; 110:5-6</span></a>At'u mario si Ayahudi mana k'oro,  </div><div class='q2'>ela wakathi wa kwako wa kwanyesa k'orozo udzafika.  </div><div class='q'>Wakathi wa kuhukumu at'u mariofwa  </div><div class='q2'>na kuap'a zawadi ahumikio, manabii  </div><div class='q'>na at'uo,  </div><div class='q2'>na osi marigohao dzinaro,  </div><div class='q'>hariho abomu na athithe.  </div><div class='q2'>Wakathi udzafika wa kuanonga-nonga ao manongao ts'i.”   </div><div class='m'> <span class="verse" id="V19">19&#160;</span><a href="#FN17" class="notemark"><span class="popup">11:19 4:5; 6:12-13; 8:7; 15:5; Ayub 38:22-23; Sanduku ra Kilagane: 1 Athaw 8:1, 6</span></a>Gonya ro Hekalu ra Mulungu kuko mulunguni rikivugulwa na ro Sanduku ra Kilagane rikionewa mumo. Kidza kukikala na lumethe na sauthi na kigwaragwara. Ts'i ikithukuka na kukinya v̱ula nyinji ya mawe.   </div><ul class='tnav'>
<li><a href='index.htm'>Ugunulo</a></li>
<li><a href='REV10.htm'>&lt;</a></li>
<li><a href='REV.htm'>11</a></li>
<li><a href='REV12.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">11:1</a>
<span class="xo">11:1 </span><span class="xt">21:15</span></p>
<p class="f" id="FN2"><span class="notemark"></span><a class="notebackref" href="#V2">11:2</a>
<span class="fr">11:2 </span><span class="ft">Zabu 79:1; Luk 21:24; 42 Miezi: 12:6, 14; 13:5; Dani 7:25; 12:7</span></p>
<p class="f" id="FN3"><span class="notemark">*</span><a class="notebackref" href="#V3">11:3</a>
<span class="fr">11:3 </span><span class="ft">Nguwo za magunia were zinahumirwa wakathi wa sumazi hedu wakathi wa kufunga.</span></p>
<p class="x" id="FN4"><span class="notemark"></span><a class="notebackref" href="#V4">11:4</a>
<span class="xo">11:4 </span><span class="xt">Zaka 4:1-3, 11-14; Joh 8:17</span></p>
<p class="x" id="FN5"><span class="notemark"></span><a class="notebackref" href="#V5">11:5</a>
<span class="xo">11:5 </span><span class="xt">2 Athaw 1:10; Zabu 97:3; Jere 5:14</span></p>
<p class="x" id="FN6"><span class="notemark"></span><a class="notebackref" href="#V6">11:6</a>
<span class="xo">11:6 </span><span class="xt">Kumbo 7:17-19; 1 Athaw 17:1; Jako 5:17</span></p>
<p class="x" id="FN7"><span class="notemark"></span><a class="notebackref" href="#V7">11:7</a>
<span class="xo">11:7 </span><span class="xt">13:1-2; 17:8</span></p>
<p class="f" id="FN8"><span class="notemark"></span><a class="notebackref" href="#V8">11:8</a>
<span class="fr">11:8 </span><span class="ft">Luk 13:33-34; Sodomu: Mwan 18:20; Isa 1:10; Izik 16:46; Misiri: Kumbo 3:16-19; 7:3-5</span></p>
<p class="x" id="FN9"><span class="notemark"></span><a class="notebackref" href="#V10">11:10</a>
<span class="xo">11:10 </span><span class="xt">Joh 16:20</span></p>
<p class="x" id="FN10"><span class="notemark"></span><a class="notebackref" href="#V11">11:11</a>
<span class="xo">11:11 </span><span class="xt">Izik 37:9-10</span></p>
<p class="x" id="FN11"><span class="notemark"></span><a class="notebackref" href="#V12">11:12</a>
<span class="xo">11:12 </span><span class="xt">2 Athaw 2:11; Mahe 1:9</span></p>
<p class="x" id="FN12"><span class="notemark"></span><a class="notebackref" href="#V13">11:13</a>
<span class="xo">11:13 </span><span class="xt">6:12-13; Izik 38:19-20</span></p>
<p class="x" id="FN13"><span class="notemark"></span><a class="notebackref" href="#V15">11:15</a>
<span class="xo">11:15 </span><span class="xt">4:11; Kumbo 15:18; Zabu 22:28-29; Dani 2:44; 1 Akor 15:24-28</span></p>
<p class="x" id="FN14"><span class="notemark"></span><a class="notebackref" href="#V16">11:16</a>
<span class="xo">11:16 </span><span class="xt">4:4</span></p>
<p class="x" id="FN15"><span class="notemark"></span><a class="notebackref" href="#V17">11:17</a>
<span class="xo">11:17 </span><span class="xt">1:8; 4:8; 15:3; 16:7; 19:6, 15; 21:22; Amo 4:13; 2 Akor 6:18</span></p>
<p class="x" id="FN16"><span class="notemark"></span><a class="notebackref" href="#V18">11:18</a>
<span class="xo">11:18 </span><span class="xt">19:5; Zabu 2:1-5; 110:5-6</span></p>
<p class="f" id="FN17"><span class="notemark"></span><a class="notebackref" href="#V19">11:19</a>
<span class="fr">11:19 </span><span class="ft">4:5; 6:12-13; 8:7; 15:5; Ayub 38:22-23; Sanduku ra Kilagane: 1 Athaw 8:1, 6</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

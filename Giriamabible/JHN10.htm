<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Johana 10</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Johana</a></li>
<li><a href='JHN09.htm'>&lt;</a></li>
<li><a href='JHN.htm'>10</a></li>
<li><a href='JHN11.htm'>&gt;</a></li>
</ul>
<div class="main">
 
<div class='chapterlabel' id="V0"> 10</div><div class='s'>Fumbo ra murisa na ng'ondzize </div> <div class='p'> <span class="verse" id="V1">1&#160;</span>Bai Jesu akiamba, “Ninamwambira ujeri wenye kukala ye asiyengira chaani na muryangoni, ela anakwera na dzulu, be iye ni mwivi kidza ni jambazi.   <span class="verse" id="V2">2&#160;</span>Ela ye angiraye na muryangoni nde murisa wa zo ng'ondzi.   <span class="verse" id="V3">3&#160;</span>Ye murindzi ni kumuvugulira muryango ye murisa, na zo ng'ondzi nikusikira sauthiye kalaho anaziha na madzina na kuzilongoza ndze.   <span class="verse" id="V4">4&#160;</span><a href="#FN1" class="notemark"><span class="popup">10:4 10:27; Ugun 14:4</span></a>Akizamboza ndze, iye nikuzithangulia na zo ng'ondzi ni kumuthuwa, kwa kukala zinaimanya yo sauthiye.   <span class="verse" id="V5">5&#160;</span>Ng'ondzi zizo k'azidima kumuthuwa mut'u yoyosi mungine, hat'uhe zindamuchimbira ye mut'u, kwa kukala k'aziimanya iyo sauthiye.”   <span class="verse" id="V6">6&#160;</span><a href="#FN2" class="notemark"><span class="popup">10:6 16:25</span></a>Jesu waambira fumbo riri, ela k'amamanyire mana ya zho arizhokala anaambira.   </div><div class='s'>Jesu nde murisa mudzo </div> <div class='p'> <span class="verse" id="V7">7&#160;</span>Kwa vizho Jesu akinena nao kaheri, akiamba, “Ninamwambira ujeri wenye, mimi ndimi muryango wa zizo ng'ondzi.   <span class="verse" id="V8">8&#160;</span><a href="#FN3" class="notemark"><span class="popup">10:8 Jere 23:1-2; Izik 34:2-3</span></a>Osini mariokudza mbere zangu were ni aivi na majambazi, ela zo ng'ondzi k'azisirikizire zizo sauthi zao bule.   <span class="verse" id="V9">9&#160;</span><a href="#FN4" class="notemark"><span class="popup">10:9 14:6; Zabu 23:2; Izik 34:14</span></a>Mimi ndimi muryango. Kila mut'u andiyengira kukirira kwangu andaokoka, andangira na kidza andambola na apate ndiso.   <span class="verse" id="V10">10&#160;</span>Mwivi akidza hat'u, nikukala adzire aiye, alage na anonge-nonge, ela mimi bai nakudza kwamba mupate uzima, na muupate thele kwa thele.   </div><div class='p'> <span class="verse" id="V11">11&#160;</span><a href="#FN5" class="notemark"><span class="popup">10:11 Murisa: Zabu 23:1; Izik 34:11-16; Jere 23:3; Math' 18:12-14; Aebu 13:20; Ugun 7:17; Kufwa: 15:13; Arum 5:8; 1 Joh 3:16</span></a>“Mimi ndimi murisa mudzo. Murisa mudzo yu thayari kufwa kwa ut'u wa zo ng'ondzi.   <span class="verse" id="V12">12&#160;</span><a href="#FN6" class="notemark"><span class="popup">10:12 Mahe 20:29</span></a>Ela mut'u wa kwandhikwa na ariye si murisa mudzo na kidza ariye zo ng'ondzi si zakwe, aonaho mbawa ni kuziricha zo ng'ondzi, na akachimbira. Bai mbawa ni kuzigwira zo ng'ondzi na nyingine zikatsamukana.   <span class="verse" id="V13">13&#160;</span>Ye wa kwandhikwa ni kuchimbira kwa kukala ni mwandhikwa na k'azijali bule zo ng'ondzi.   </div><div class='p'> <span class="verse" id="V14">14-15&#160;</span><a href="#FN7" class="notemark"><span class="popup">10:14 10:27; 2 T'imo 2:19</span></a><a href="#FN8" class="notemark"><span class="popup">10:15 Math' 11:27</span></a>“Mimi ndimi murisa mudzo. Here dza Baba animanyazho mimi, nami namumanya iye, bai vizho ndo nami nimanyazho zo ng'ondzi zangu, nazo kidza zinanimanya mimi. Nami ni thayari kufwa kwa ut'u wa zizo.   <span class="verse" id="V16">16&#160;</span><a href="#FN9" class="notemark"><span class="popup">10:16 11:52; Isa 56:8; Izik 34:23-24; 1 P'et 2:25</span></a>Na kuna ng'ondzi zangu nyingine ambazo k'azi kahi za chaa kiki bule. Bai zizo nazo ninav̱irya nizirehe. Ng'ondzi zizo zindasikira sauthi yangu, na zindakala badhi mwenga na renye murisa mumwenga.   <span class="verse" id="V17">17&#160;</span><a href="#FN10" class="notemark"><span class="popup">10:17 3:35; 5:18</span></a>Iye Baba ananihendza kwa kukala ni thayari kulazha uzima wangu ili nidime kuuhokera kaheri.   <span class="verse" id="V18">18&#160;</span><a href="#FN11" class="notemark"><span class="popup">10:18 4:34</span></a>K'akuna adimaye kuuhala kula kwangu uwo uzima wangu, ela ninahenda kuulazha kwa kuhendza mwenye. Nina wadimi wa kuulazha uzima wangu na nina wadimi wa kuuhala mwenye kaheri.”   </div><div class='p'> <span class="verse" id="V19">19&#160;</span><a href="#FN12" class="notemark"><span class="popup">10:19 9:16</span></a>Marihosikira vivi o Ayahudi magazhikana kaheri.   <span class="verse" id="V20">20&#160;</span><a href="#FN13" class="notemark"><span class="popup">10:20 8:48</span></a>Anji ao were manaamba, “Mut'u yuyu ana p'ep'o na kidza ana vilalu, munamusirikiza wani benwi?”   </div><div class='p'> <span class="verse" id="V21">21&#160;</span>Ela angine were manaamba, “Mut'u ariye na p'ep'o k'adima kunena dza vivi. Adimadze p'ep'o kuhenda vipofu maone?”   </div><div class='s'>Vilongozi a Kiyahudi ma kinyume cha Jesu </div> <div class='p'> <span class="verse" id="V22">22&#160;</span>Wakathi wa sikuk'uu ya Kukumbukira Kuhendywa Eri kwa ro Hekalu kuko Jerusalemu wafika. Nao wakathi uwo were ni wakathi wa mwaka.   <span class="verse" id="V23">23&#160;</span><a href="#FN14" class="notemark"><span class="popup">10:23 Mahe 3:11</span></a>Naye Jesu were anatsembera mo Hekaluni kahi za baraza riifwaro ra Selemani.   <span class="verse" id="V24">24&#160;</span><a href="#FN15" class="notemark"><span class="popup">10:24 Luk 22:67</span></a>K'uzhona zho Ayahudi makimuzingira na makiamba, “We undahuhendya huaze-aze hatha rini? Kala ndiwe Masihi fwambire lwazu-lwazu thu.”   </div><div class='p'> <span class="verse" id="V25">25&#160;</span><a href="#FN16" class="notemark"><span class="popup">10:25 5:36</span></a>Jesu akiadzigidzya akiamba, “At'u ninwi namwambira kare, ela k'amukuluhirire. Bai zo kazi zangu nihendazo kwa dzina ra Baba zinaninenera, zizo vizho zinanimanyisa kukala ni h'ani.   </div><div class='p'> <span class="verse" id="V26">26&#160;</span><a href="#FN17" class="notemark"><span class="popup">10:26 16:9</span></a>“Ela k'amukuluhira kwa kukala k'amu kahi za badhi rangu.   <span class="verse" id="V27">27&#160;</span><a href="#FN18" class="notemark"><span class="popup">10:27 8:47; 10:3, 14</span></a>Mut'u mimi ninazimanya zo ng'ondzi zangu, nazo nikusikira sauthi yangu na zikanithuwa,   <span class="verse" id="V28">28&#160;</span><a href="#FN19" class="notemark"><span class="popup">10:28 5:24; 6:39</span></a>nami ninazigera uzima wa kare na kare, nazo k'azindafwa na k'akuna adimaye kunihoka bule.   <span class="verse" id="V29">29&#160;</span>Iye Baba ariyenip'a ni mubomu kuriko osi na k'akuna adimaye kuzinyagula kula mikononi mwa Baba.   <span class="verse" id="V30">30&#160;</span><a href="#FN20" class="notemark"><span class="popup">10:30 5:18; 17:21</span></a>Mimi na Baba hu kit'u kimwenga.”   </div><div class='p'> <span class="verse" id="V31">31&#160;</span><a href="#FN21" class="notemark"><span class="popup">10:31 11:8</span></a>Kusikira vizho o Ayahudi makitsola mawe kaheri mamukot'e.   <span class="verse" id="V32">32&#160;</span>Jesu akiambira, “Nidzahenda mahendo manji madzo mbere zenu ambago Baba waniamba nigahende. Munamala kunikot'a mawe kwa hiro kahi za go?”   </div><div class='p'> <span class="verse" id="V33">33&#160;</span><a href="#FN22" class="notemark"><span class="popup">10:33 Alaw 24:16; Math' 26:65</span></a>O Ayahudi makimudzigidzya makiamba, “K'ahumala kukukot'a mawe kwa mahendo madzo gogosi, ela kwa viryahu urizho unamukufuru Mulungu! Uwe u mudamu thu, ela unamala kudzihendya Mulungu.”   </div><div class='p'> <span class="verse" id="V34">34&#160;</span><a href="#FN23" class="notemark"><span class="popup">10:34 Zabu 82:6</span></a>Jesu akidzigidzya akiamba, “Zhaorwa kahi za Sheria yenu kukala Mulungu waambira angine, ‘Ninwi mu milungu.’   <span class="verse" id="V35">35&#160;</span>Mulungu waaiha milungu aryahu ambao map'ewa uv̱oro na hunamanya kukala zho gaambazho go Maoro ni ujeri hatha kare na kare.   <span class="verse" id="V36">36&#160;</span><a href="#FN24" class="notemark"><span class="popup">10:36 1:34</span></a>Vidze munamwamba iye ariyetsagulwa ni Baba na akihumwa urumwenguni, kukala anakufuru Mulungu kwa kukala naamba, ‘Ni Mwana wa Mulungu’?   <span class="verse" id="V37">37&#160;</span>Kala sihenda kazi za Baba, k'ahana haja ya kunikuluhira.   <span class="verse" id="V38">38&#160;</span><a href="#FN25" class="notemark"><span class="popup">10:38 10:25</span></a>Ela kala ninazihenda, ingahokala k'amunikuluhira munav̱irya kukuluhira zo kazi zangu, ili mumanye kamare-kamare kukala Baba yu ndani yangu, na mimi ni ndaniye.”   </div><div class='p'> <span class="verse" id="V39">39&#160;</span><a href="#FN26" class="notemark"><span class="popup">10:39 7:30; 8:20</span></a>K'uzhona zho kusikira vizho makijeza kumugwira kaheri, ela akihenyeza mikononi mwao.   </div><div class='p'> <span class="verse" id="V40">40&#160;</span><a href="#FN27" class="notemark"><span class="popup">10:40 1:28</span></a>Jesu akivuka kaheri nyangamo ya muho wa Jorodani hatha hat'u haryahu arihokala Johana wabat'iza at'u na akikala haho.   <span class="verse" id="V41">41&#160;</span><a href="#FN28" class="notemark"><span class="popup">10:41 1:29-34; 3:27-28</span></a>Na lola at'u anji makimudzirira makiamba, “Johana k'ahendere miujiza mibomu, ela gosi arigonena dzulu za mut'u yuyu were ni jeri.”   <span class="verse" id="V42">42&#160;</span><a href="#FN29" class="notemark"><span class="popup">10:42 2:23</span></a>Bai at'u anji kuko makimukuluhira Jesu.   </div><ul class='tnav'>
<li><a href='index.htm'>Johana</a></li>
<li><a href='JHN09.htm'>&lt;</a></li>
<li><a href='JHN.htm'>10</a></li>
<li><a href='JHN11.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V4">10:4</a>
<span class="xo">10:4 </span><span class="xt">10:27; Ugun 14:4</span></p>
<p class="x" id="FN2"><span class="notemark"></span><a class="notebackref" href="#V6">10:6</a>
<span class="xo">10:6 </span><span class="xt">16:25</span></p>
<p class="x" id="FN3"><span class="notemark"></span><a class="notebackref" href="#V8">10:8</a>
<span class="xo">10:8 </span><span class="xt">Jere 23:1-2; Izik 34:2-3</span></p>
<p class="x" id="FN4"><span class="notemark"></span><a class="notebackref" href="#V9">10:9</a>
<span class="xo">10:9 </span><span class="xt">14:6; Zabu 23:2; Izik 34:14</span></p>
<p class="f" id="FN5"><span class="notemark"></span><a class="notebackref" href="#V11">10:11</a>
<span class="fr">10:11 </span><span class="ft">Murisa: Zabu 23:1; Izik 34:11-16; Jere 23:3; Math' 18:12-14; Aebu 13:20; Ugun 7:17; Kufwa: 15:13; Arum 5:8; 1 Joh 3:16</span></p>
<p class="x" id="FN6"><span class="notemark"></span><a class="notebackref" href="#V12">10:12</a>
<span class="xo">10:12 </span><span class="xt">Mahe 20:29</span></p>
<p class="x" id="FN7"><span class="notemark"></span><a class="notebackref" href="#V14">10:14-15</a>
<span class="xo">10:14 </span><span class="xt">10:27; 2 T'imo 2:19</span></p>
<p class="x" id="FN8"><span class="notemark"></span><a class="notebackref" href="#V14">10:14-15</a>
<span class="xo">10:15 </span><span class="xt">Math' 11:27</span></p>
<p class="x" id="FN9"><span class="notemark"></span><a class="notebackref" href="#V16">10:16</a>
<span class="xo">10:16 </span><span class="xt">11:52; Isa 56:8; Izik 34:23-24; 1 P'et 2:25</span></p>
<p class="x" id="FN10"><span class="notemark"></span><a class="notebackref" href="#V17">10:17</a>
<span class="xo">10:17 </span><span class="xt">3:35; 5:18</span></p>
<p class="x" id="FN11"><span class="notemark"></span><a class="notebackref" href="#V18">10:18</a>
<span class="xo">10:18 </span><span class="xt">4:34</span></p>
<p class="x" id="FN12"><span class="notemark"></span><a class="notebackref" href="#V19">10:19</a>
<span class="xo">10:19 </span><span class="xt">9:16</span></p>
<p class="x" id="FN13"><span class="notemark"></span><a class="notebackref" href="#V20">10:20</a>
<span class="xo">10:20 </span><span class="xt">8:48</span></p>
<p class="x" id="FN14"><span class="notemark"></span><a class="notebackref" href="#V23">10:23</a>
<span class="xo">10:23 </span><span class="xt">Mahe 3:11</span></p>
<p class="x" id="FN15"><span class="notemark"></span><a class="notebackref" href="#V24">10:24</a>
<span class="xo">10:24 </span><span class="xt">Luk 22:67</span></p>
<p class="x" id="FN16"><span class="notemark"></span><a class="notebackref" href="#V25">10:25</a>
<span class="xo">10:25 </span><span class="xt">5:36</span></p>
<p class="x" id="FN17"><span class="notemark"></span><a class="notebackref" href="#V26">10:26</a>
<span class="xo">10:26 </span><span class="xt">16:9</span></p>
<p class="x" id="FN18"><span class="notemark"></span><a class="notebackref" href="#V27">10:27</a>
<span class="xo">10:27 </span><span class="xt">8:47; 10:3, 14</span></p>
<p class="x" id="FN19"><span class="notemark"></span><a class="notebackref" href="#V28">10:28</a>
<span class="xo">10:28 </span><span class="xt">5:24; 6:39</span></p>
<p class="x" id="FN20"><span class="notemark"></span><a class="notebackref" href="#V30">10:30</a>
<span class="xo">10:30 </span><span class="xt">5:18; 17:21</span></p>
<p class="x" id="FN21"><span class="notemark"></span><a class="notebackref" href="#V31">10:31</a>
<span class="xo">10:31 </span><span class="xt">11:8</span></p>
<p class="x" id="FN22"><span class="notemark"></span><a class="notebackref" href="#V33">10:33</a>
<span class="xo">10:33 </span><span class="xt">Alaw 24:16; Math' 26:65</span></p>
<p class="x" id="FN23"><span class="notemark"></span><a class="notebackref" href="#V34">10:34</a>
<span class="xo">10:34 </span><span class="xt">Zabu 82:6</span></p>
<p class="x" id="FN24"><span class="notemark"></span><a class="notebackref" href="#V36">10:36</a>
<span class="xo">10:36 </span><span class="xt">1:34</span></p>
<p class="x" id="FN25"><span class="notemark"></span><a class="notebackref" href="#V38">10:38</a>
<span class="xo">10:38 </span><span class="xt">10:25</span></p>
<p class="x" id="FN26"><span class="notemark"></span><a class="notebackref" href="#V39">10:39</a>
<span class="xo">10:39 </span><span class="xt">7:30; 8:20</span></p>
<p class="x" id="FN27"><span class="notemark"></span><a class="notebackref" href="#V40">10:40</a>
<span class="xo">10:40 </span><span class="xt">1:28</span></p>
<p class="x" id="FN28"><span class="notemark"></span><a class="notebackref" href="#V41">10:41</a>
<span class="xo">10:41 </span><span class="xt">1:29-34; 3:27-28</span></p>
<p class="x" id="FN29"><span class="notemark"></span><a class="notebackref" href="#V42">10:42</a>
<span class="xo">10:42 </span><span class="xt">2:23</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

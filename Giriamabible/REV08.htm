<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Ugunulo 8</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Ugunulo</a></li>
<li><a href='REV07.htm'>&lt;</a></li>
<li><a href='REV.htm'>8</a></li>
<li><a href='REV09.htm'>&gt;</a></li>
</ul>
<div class="main">
 
<div class='chapterlabel' id="V0"> 8</div><div class='s'>Mwana Ng'ondzi anavugula muhuri wa fungahe </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">8:1 Zaka 2:13; Haba 2:20</span></a>Vikara Mwana Ng'ondzi arihovugula wo muhuri wa fungahe, kwanyamala zii ko mulunguni kwa muda wa nusu saa.   <span class="verse" id="V2">2&#160;</span><a href="#FN2" class="notemark"><span class="popup">8:2 Magunda: Josh 6:4, 6; Math' 24:31</span></a>Gonya nikiona o malaika afungahe maimao mbere za Mulungu makigerwa magunda mafungahe.   <span class="verse" id="V3">3&#160;</span><a href="#FN3" class="notemark"><span class="popup">8:3 5:8; Kumbo 30:1, 3</span></a>Hakidza malaika mungine akidzaima ho kijajani. Malaika yuyu were adzagwirira ludhuwa lwa mavumba. Ludhuwa lulu lwere lwatengezwa na dhahabu. Akigerwa mavumba manji angezeze go mavoyo ga at'u osi a Mulungu dzulu za cho kijaja cha dhahabu mbere za cho kihi cha endzi.   <span class="verse" id="V4">4&#160;</span>Na wo mosi wa go mavumba uchambola mikononi mwa ye malaika uchenda dzulu mbere za Mulungu, hamwenga na go mavoyo ga at'u a Mulungu.   <span class="verse" id="V5">5&#160;</span><a href="#FN4" class="notemark"><span class="popup">8:5 4:5; 6:12-13; Alaw 16:12; Izik 10:2</span></a>Gonya ye malaika akihala lo ludhuwa lwa mavumba, akiludzaza moho kula ho kijajani gonya akilutsuha dhuniani. Kukikala na kigwaragwara, na sauthi, na lumethe, na ts'i ikithukuka.   </div><div class='s'>Malaika ane manapiga magunda gao </div> <div class='p'> <span class="verse" id="V6">6&#160;</span>Gonya o malaika afungahe mariokala na magunda makidzika thayari kugapiga.   <span class="verse" id="V7">7&#160;</span><a href="#FN5" class="notemark"><span class="popup">8:7-12 9:15, 18; Izik 5:2, 12</span></a><a href="#FN6" class="notemark"><span class="popup">8:7 Kumbo 9:23-25</span></a>Malaika wa kwandza akipiga gundare. V̱ula ya mawe na moho urotsanganyikana na milatso vikimwagika dzulu za ts'i. Luhande lumwenga lwa ts'i, na lwa mihi, na lwa nyasi mbitsi vikisha.   <span class="verse" id="V8">8&#160;</span><a href="#FN7" class="notemark"><span class="popup">8:8 16:3-4; Kumbo 7:20, 21</span></a>Gonya malaika wa hiri akipiga gundare naye. Ut'u here murima mubomu uakao moho wagwa baharini. Luhande lumwenga lwa bahari lukigaluka milatso.   <span class="verse" id="V9">9&#160;</span>Zhumbe zha moyo virizhokala luhande lulo lwa bahari vikifwa. Na meli zosi zirizokala luhande lulo zikinongwa-nongwa.   <span class="verse" id="V10">10&#160;</span>Malaika wa hahu akipiga gundare. Nyenyezi bomu iakayo here mui ikigwa dzulu za luhande lumwenga lwa miho na matso ga madzi.   <span class="verse" id="V11">11&#160;</span><a href="#FN8" class="notemark"><span class="popup">8:11 Jere 8:14</span></a>Dzina ra yo nyenyezi ni “Utsungu.” Madzi garigokala luhande lulo gakikala utsungu na at'u anji mafwa kwa kunwa go madzi kwani were gadzagaluka utsungu.   <span class="verse" id="V12">12&#160;</span><a href="#FN9" class="notemark"><span class="popup">8:12 6:12-13; Isa 13:10; Izik 32:7-8</span></a>Gonya malaika wa ne akipiga gundare. Luhande lumwenga<a href="#FN10" class="notemark">*<span class="popup">8:12 Kula kifungu cha 7 hadhi cha 12, ukiona ‘luhande lumwenga’ Kiyunani ni 1/3, yani th'eluth'i. The'luth'i ni sehemu mwenga kahi za sehemu t'ahu.</span></a> lwa dzuwa na mwezi na nyenyezi vikipigwa ili vikatsang'ala. K'akukalire na mulangaza muda wa masaa mane usiku na mutsana.   <span class="verse" id="V13">13&#160;</span>Gonya nikiona na nikisikira mwee ariyekala akibururuka dzulu mulunguni akipiga londzo akiamba, “O malaika ahahu mario k'amadzangwe kupiga magunda gao vivi be makili kugapiga. Be haho makigapiga o at'u maishio dhuniani mandagamanya enye, kisha mandagamanya enye sana.”   </div><ul class='tnav'>
<li><a href='index.htm'>Ugunulo</a></li>
<li><a href='REV07.htm'>&lt;</a></li>
<li><a href='REV.htm'>8</a></li>
<li><a href='REV09.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V1">8:1</a>
<span class="xo">8:1 </span><span class="xt">Zaka 2:13; Haba 2:20</span></p>
<p class="f" id="FN2"><span class="notemark"></span><a class="notebackref" href="#V2">8:2</a>
<span class="fr">8:2 </span><span class="ft">Magunda: Josh 6:4, 6; Math' 24:31</span></p>
<p class="x" id="FN3"><span class="notemark"></span><a class="notebackref" href="#V3">8:3</a>
<span class="xo">8:3 </span><span class="xt">5:8; Kumbo 30:1, 3</span></p>
<p class="x" id="FN4"><span class="notemark"></span><a class="notebackref" href="#V5">8:5</a>
<span class="xo">8:5 </span><span class="xt">4:5; 6:12-13; Alaw 16:12; Izik 10:2</span></p>
<p class="x" id="FN5"><span class="notemark"></span><a class="notebackref" href="#V7">8:7</a>
<span class="xo">8:7-12 </span><span class="xt">9:15, 18; Izik 5:2, 12</span></p>
<p class="x" id="FN6"><span class="notemark"></span><a class="notebackref" href="#V7">8:7</a>
<span class="xo">8:7 </span><span class="xt">Kumbo 9:23-25</span></p>
<p class="x" id="FN7"><span class="notemark"></span><a class="notebackref" href="#V8">8:8</a>
<span class="xo">8:8 </span><span class="xt">16:3-4; Kumbo 7:20, 21</span></p>
<p class="x" id="FN8"><span class="notemark"></span><a class="notebackref" href="#V11">8:11</a>
<span class="xo">8:11 </span><span class="xt">Jere 8:14</span></p>
<p class="x" id="FN9"><span class="notemark"></span><a class="notebackref" href="#V12">8:12</a>
<span class="xo">8:12 </span><span class="xt">6:12-13; Isa 13:10; Izik 32:7-8</span></p>
<p class="f" id="FN10"><span class="notemark">*</span><a class="notebackref" href="#V12">8:12</a>
<span class="fr">8:12 </span><span class="ft">Kula kifungu cha 7 hadhi cha 12, ukiona ‘luhande lumwenga’ Kiyunani ni 1/3, yani th'eluth'i. The'luth'i ni sehemu mwenga kahi za sehemu t'ahu.</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

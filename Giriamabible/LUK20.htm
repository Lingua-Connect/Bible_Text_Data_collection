<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Luka 20</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Luka</a></li>
<li><a href='LUK19.htm'>&lt;</a></li>
<li><a href='LUK.htm'>20</a></li>
<li><a href='LUK21.htm'>&gt;</a></li>
</ul>
<div class="main">
 
<div class='chapterlabel' id="V0"> 20</div><div class='s'>Jesu anauzwa dzulu za wadimi ahumirao </div> <div class='r'>Math'ayo 21:23-27; Mariko 11:27-33  </div><div class='p'> <span class="verse" id="V1">1&#160;</span>Siku mwenga Jesu were anafundisha at'u kahi za ro Hekalu na kuhubiri Uv̱oro Udzo. Alombi abomu, na alimu a Sheria, na athumia a Kiyahudi makidza.   <span class="verse" id="V2">2&#160;</span>Makimwamba, “Fambire hedu, gano maut'u gano unagahenda kwa wadimi wani? Na ni h'ani ariyekup'a wadimi uno?”   <span class="verse" id="V3">3&#160;</span>Jesu akidzigidzya akiamba, “Hatha mimi nindamuza swali, nambirani hedu,   <span class="verse" id="V4">4&#160;</span>Vidze wo wadimi ariohumira Johana Mubat'izaji kubat'izira at'u, wala kwa Mulungu hedu wala kwa anadamu?”   <span class="verse" id="V5">5&#160;</span>O alombi abomu na o athumia makiojana makiamba, “Fukiamba wala kwa Mulungu, andafuza, ‘Kwanoni k'amumukuluhirire?’   <span class="verse" id="V6">6&#160;</span><a href="#FN1" class="notemark"><span class="popup">20:6 Math' 14:5</span></a>Na hukiamba, ‘Wala kwa anadamu,’ aa at'u osi mandahupiga mawe kwani manaamini kukala Johana were ni nabii.”   <span class="verse" id="V7">7&#160;</span>Kwa vizho makimudzigidzya Jesu makiamba k'amamanya ko urikolaa.   <span class="verse" id="V8">8&#160;</span>Jesu akiambira, “Hatha mimi nami sindamwambira wo wadimi nihumirao kuhendera maut'u gaga.”   </div><div class='s'>Fumbo ra ak'urima athiriri </div> <div class='r'>Math'ayo 21:33-46; Mariko 12:1-12  </div><div class='p'> <span class="verse" id="V9">9&#160;</span><a href="#FN2" class="notemark"><span class="popup">20:9 Isa 5:1-2</span></a>Jesu akienderera na akiambira o at'u fumbo riri, akiamba, “Kwereko na mut'u ariyelaya munda wa mizabibu, gonya akiukodishira ak'urima angine, ye mwenye achenda ts'i nyingine achendakala kuko kwa muda mure.   <span class="verse" id="V10">10&#160;</span><a href="#FN3" class="notemark"><span class="popup">20:10 2 Nyaka 36:15-16</span></a>Makathi ga mavuno garihofika, akihuma muhumikiwe ende kwa aryahu ak'urima, akagerwe fungu ra zo zabibu. Ela aryahu ak'urima makimupiga, makimuja kihuhu.   <span class="verse" id="V11">11&#160;</span>Kuona vizho ye mwenye munda akihuma muhumiki mungine, ela iye naye makimupiga, makimuhendera makuruhu, gonya makimudzya kihuhu.   <span class="verse" id="V12">12&#160;</span>Ye mwenye munda akimuhuma muhumikiwe wa hahu, ela o ak'urima makimwangiza ranga gonya makimwamboza mo mundani, makimugwaga ko ndze.   <span class="verse" id="V13">13&#160;</span><a href="#FN4" class="notemark"><span class="popup">20:13 3:22</span></a>Kusikira vizho ye mwenye munda akiaza, ‘Mut'u mino be hatha ndahendadze vino? Nindizhohenda ni vivi, nindamuhuma ye mwanangu nimuhendzaye, hangine nikwenda makamuishimu.’   <span class="verse" id="V14">14&#160;</span>Ela o ak'urima marihomona ye mwana akudzani makiambirana, ‘Yuno be hatha se andiyeuhala ufwa uno munda? Alume nahumwalage yuyu, ili uu munda ukale wehu.’   <span class="verse" id="V15">15&#160;</span>Kwa vizho makimugwira makimwamboza ndze ya wo munda makimwalaga. Vidze yuya mwenye munda andaahendadze arya ak'urima?   <span class="verse" id="V16">16&#160;</span><a href="#FN5" class="notemark"><span class="popup">20:16 21:20-24</span></a>Ut'u andiouhenda ni kwamba andakudzaalaga aryahu ak'urima, gonya wo munda aap'e at'u angine.” Bai o at'u marihosikira vivi makiamba, “Hatha! K'avindakala bule vizho.”   <span class="verse" id="V17">17&#160;</span><a href="#FN6" class="notemark"><span class="popup">20:17 Zabu 118:22</span></a>Kusikira vizho Jesu akialolat'o gonya akiauza akiamba, “Vidze go Maoro gaambago, ‘Ro iwe ririrokahalwa ni aaki vivi be ridzagaluka ndo iwe bomu ra p'embe,’ manaye ni noni?   <span class="verse" id="V18">18&#160;</span><a href="#FN7" class="notemark"><span class="popup">20:18 1 P'et 2:8</span></a>Kila mut'u andiyerigwerera iwe riro, andabandika-bandika, ela mut'u yoyosi rindiyemugwerera rindamusaga tikitiki.”   </div><div class='s'>Jesu anauzwa dzulu za kuriha kodi kwa Kaisari </div> <div class='r'>Math'ayo 22:15-22; Mariko 12:13-17  </div><div class='p'> <span class="verse" id="V19">19&#160;</span><a href="#FN8" class="notemark"><span class="popup">20:19 19:48</span></a>Bai saa iyo kare o alimu a Sheria, na alombi abomu makijeza kumwangiza Jesu mikononi, mana mamanya kukala fumbo riro were ridzanenwa kwao ao, ela makigoha o at'u.   <span class="verse" id="V20">20&#160;</span><a href="#FN9" class="notemark"><span class="popup">20:20 11:53-54</span></a>Kwa vizho makikala manalola madime kupata mwanya mudzo. Bai makiahuma at'u madzihendeshe kukala k'amana malengo mai, na were th'amaa yao ni kwamba Jesu andanena ut'u undiomuhendya agwirwe na angizwe mikononi mwa ye luwali wa Kirumi.   <span class="verse" id="V21">21&#160;</span>Kwa vizho o at'u mariokala manahenda kudzihendesha makimuza Jesu makiamba, “Mwalimu, hunamanya kukala gago unenago na kufundisha be ni ga karakara, kidza k'una upendheleo, ela unafundisha ngira ya Mulungu jeri.   <span class="verse" id="V22">22&#160;</span>Vikara fwambire. Kulazha kodi kwa Kaisari kwehu sino, ni karakara hedu si karakara?”   <span class="verse" id="V23">23&#160;</span>Jesu akiwona kare wo ulachu wao na akiambira,   <span class="verse" id="V24">24&#160;</span>“Hedu nanyesani yo p'esa.” Arihonyeswa akiuza, “Vidze ino sura iriyo hano na ro dzina ni zha h'ani?” Nao makidzigidzya makiamba, “Ni zha Kaisari.”   <span class="verse" id="V25">25&#160;</span><a href="#FN10" class="notemark"><span class="popup">20:25 Arum 13:7</span></a>Jesu akiambira, “H'aya bai, zha Kaisari, mup'eni Kaisari mwenye, na zha Mulungu, mup'eni Mulungu.”   <span class="verse" id="V26">26&#160;</span>Na kwa ut'u uwo makishindwa ni kuona makosa gogosi kahi za gago arigonena mbere za at'u, kwani jibu ra Jesu raangalaza hatha makinyamala zii.   </div><div class='s'>Masadukayo manamuza Jesu dzulu za kufufuka </div> <div class='r'>Math'ayo 22:23-33; Mariko 12:18-27  </div><div class='p'> <span class="verse" id="V27">27&#160;</span><a href="#FN11" class="notemark"><span class="popup">20:27 Mahe 4:1-2; 23:6-8</span></a>At'u angine maifwao Masadukayo ambao manaamba kukala k'akuna kufufuka makudza kwa Jesu na swali,   <span class="verse" id="V28">28&#160;</span><a href="#FN12" class="notemark"><span class="popup">20:28 Kumbu 25:5-6; Mwan 38:8</span></a>makiamba, “Mwalimu, Musa wafuorera kukala, mut'u akifwererwa ni nduguye, na asiye ye muche kare bila ahoho, ye nduguye mut'u ni amuhale ufwa ili amuzhalire ahoho ye mufwadzi.   <span class="verse" id="V29">29&#160;</span>Vikara kwereko na at'u alume afungahe mario were ni ndugu mwenga, bai ye muzhere akihala muche naye akifwa na akimusia ye muche hasiho kuzhala naye ahoho.   <span class="verse" id="V30">30&#160;</span>Kwa vizho ye wa hiri akimuhala ufwa ye muche.   <span class="verse" id="V31">31&#160;</span>Badaye akihalwa ni ye wa hahu, ela osi afungahe mafwa bila kusiya ahoho.   <span class="verse" id="V32">32&#160;</span>Mwisho ye muche naye akiathuwa.   <span class="verse" id="V33">33&#160;</span>Vikara at'u mandihofufuka, ye mwanamuche andakala mukaza h'ani? Kwani o ndugu osi mamuhala.”   <span class="verse" id="V34">34&#160;</span>Jesu akiadzigidzya akiamba, “Kuhala na kuhalwa ni kwa at'u haha urumwenguni.   <span class="verse" id="V35">35&#160;</span>Ela bai o at'u mandioonewa kukala manav̱irya kufufulwa kahi za yo siku ya mwisho na kutoa kahi za urumwengu udzawo, k'amandahala hedu kuhalwa.   <span class="verse" id="V36">36&#160;</span><a href="#FN13" class="notemark"><span class="popup">20:36 1 Joh 3:1-2</span></a>Kwani mandakala karakara na malaika, k'amandafwa bule ao ni ana a Mulungu kwa kukala madzahenda kufufulwa.   <span class="verse" id="V37">37&#160;</span><a href="#FN14" class="notemark"><span class="popup">20:37 Kumbo 3:2, 6</span></a>Kwani hatha Musa naye ananena lwazu kamare kukala at'u mandafufulwa, kahi za haryahu arihondhika dzulu za kiryahu kitsakuzi kirichokala kinaaka, anamwiha ye Mulungu, Mulungu wa Burahemu, na Isaka, na Jakobu.   <span class="verse" id="V38">38&#160;</span>Mana Mulungu ni Mulungu wa at'u mario moyo, si wa at'u mariofwa. Kwa vizho at'u aa ma moyo kwa kukala kwakwe ye Mulungu be at'u osi ma moyo.”   <span class="verse" id="V39">39&#160;</span><a href="#FN15" class="notemark"><span class="popup">20:39 Mar 12:32</span></a>Alimu a Sheria angine mariokala haho marihosikira jibu ra Jesu makiamba, “Udzadzigidzyat'o kamare mwalimu.”   <span class="verse" id="V40">40&#160;</span><a href="#FN16" class="notemark"><span class="popup">20:40 Math' 22:46; Mar 12:34</span></a>Bada ya vizho k'ahana mut'u ariyedzisikira kumuza Jesu swali kaheri.   </div><div class='s'>Masihi ni mubomu kuriko Daudi </div> <div class='r'>Math'ayo 22:41-46; Mariko 12:35-37  </div><div class='p'> <span class="verse" id="V41">41&#160;</span><a href="#FN17" class="notemark"><span class="popup">20:41-44 Math' 20:30-31</span></a>Gonya Jesu akiamba, “Vinadimikikadze at'u kuamba kukala ye Masihi ni Mwana wa Daudi?   <span class="verse" id="V42">42&#160;</span><a href="#FN18" class="notemark"><span class="popup">20:42-43 Zabu 110:1; Mahe 2:33-35</span></a>Kwani hatha ye Daudi mwenye waora kahi za chuwo cha Zaburi vivi,  </div><div class='q'>‘Bwana Mulungu wamwamba Bwana wangu,  </div><div class='q'>“Keresi mukono wangu wa kurya   </div><div class='q2'> <span class="verse" id="V43">43&#160;</span>muhaka mahadhuio niathambaraze kamare  </div><div class='q2'>ts'ini za magulugo.” ’   </div><div class='m'> <span class="verse" id="V44">44&#160;</span>H'aya vikikala Daudi mwenye anamwiha ‘Bwana,’ anadimadze kukala ni mwanawe?”   </div><div class='s'>Alimu a Sheria marizho </div> <div class='r'>Math'ayo 23:1-36; Mariko 12:38-40; Luka 11:37-54  </div><div class='p'> <span class="verse" id="V45">45&#160;</span>Vikara marihokala at'u osini madzahega sikiro kumusirikiza, Jesu waagalukira o anafundzie na akiambira,   <span class="verse" id="V46">46&#160;</span><a href="#FN19" class="notemark"><span class="popup">20:46 11:43; 14:7</span></a>“Dzimanyirireni na o alimu a Sheria ambao manafwahizwa ni kutsembera kuno madzavala miguwo mire, na kidza manafwahizwa ni kulamuswa na ishima mo masokoni na mana ngwiri na vihi zha ishima mo kahi za masinagogi. Na lola mendaho kahi za nyumba, be manahendza kwendakeresi zho vihi zha ishima.   <span class="verse" id="V47">47&#160;</span>H'aya visithoshe, ao vizho manaahoka ache magungu vit'u zhao, na kudzihendesha adzo kwa kuvoya mavoyo mare-mare. Adhabu yao indakala k'ali zaidhi.”   </div><ul class='tnav'>
<li><a href='index.htm'>Luka</a></li>
<li><a href='LUK19.htm'>&lt;</a></li>
<li><a href='LUK.htm'>20</a></li>
<li><a href='LUK21.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark"></span><a class="notebackref" href="#V6">20:6</a>
<span class="xo">20:6 </span><span class="xt">Math' 14:5</span></p>
<p class="x" id="FN2"><span class="notemark"></span><a class="notebackref" href="#V9">20:9</a>
<span class="xo">20:9 </span><span class="xt">Isa 5:1-2</span></p>
<p class="x" id="FN3"><span class="notemark"></span><a class="notebackref" href="#V10">20:10</a>
<span class="xo">20:10 </span><span class="xt">2 Nyaka 36:15-16</span></p>
<p class="x" id="FN4"><span class="notemark"></span><a class="notebackref" href="#V13">20:13</a>
<span class="xo">20:13 </span><span class="xt">3:22</span></p>
<p class="x" id="FN5"><span class="notemark"></span><a class="notebackref" href="#V16">20:16</a>
<span class="xo">20:16 </span><span class="xt">21:20-24</span></p>
<p class="x" id="FN6"><span class="notemark"></span><a class="notebackref" href="#V17">20:17</a>
<span class="xo">20:17 </span><span class="xt">Zabu 118:22</span></p>
<p class="x" id="FN7"><span class="notemark"></span><a class="notebackref" href="#V18">20:18</a>
<span class="xo">20:18 </span><span class="xt">1 P'et 2:8</span></p>
<p class="x" id="FN8"><span class="notemark"></span><a class="notebackref" href="#V19">20:19</a>
<span class="xo">20:19 </span><span class="xt">19:48</span></p>
<p class="x" id="FN9"><span class="notemark"></span><a class="notebackref" href="#V20">20:20</a>
<span class="xo">20:20 </span><span class="xt">11:53-54</span></p>
<p class="x" id="FN10"><span class="notemark"></span><a class="notebackref" href="#V25">20:25</a>
<span class="xo">20:25 </span><span class="xt">Arum 13:7</span></p>
<p class="x" id="FN11"><span class="notemark"></span><a class="notebackref" href="#V27">20:27</a>
<span class="xo">20:27 </span><span class="xt">Mahe 4:1-2; 23:6-8</span></p>
<p class="x" id="FN12"><span class="notemark"></span><a class="notebackref" href="#V28">20:28</a>
<span class="xo">20:28 </span><span class="xt">Kumbu 25:5-6; Mwan 38:8</span></p>
<p class="x" id="FN13"><span class="notemark"></span><a class="notebackref" href="#V36">20:36</a>
<span class="xo">20:36 </span><span class="xt">1 Joh 3:1-2</span></p>
<p class="x" id="FN14"><span class="notemark"></span><a class="notebackref" href="#V37">20:37</a>
<span class="xo">20:37 </span><span class="xt">Kumbo 3:2, 6</span></p>
<p class="x" id="FN15"><span class="notemark"></span><a class="notebackref" href="#V39">20:39</a>
<span class="xo">20:39 </span><span class="xt">Mar 12:32</span></p>
<p class="x" id="FN16"><span class="notemark"></span><a class="notebackref" href="#V40">20:40</a>
<span class="xo">20:40 </span><span class="xt">Math' 22:46; Mar 12:34</span></p>
<p class="x" id="FN17"><span class="notemark"></span><a class="notebackref" href="#V41">20:41</a>
<span class="xo">20:41-44 </span><span class="xt">Math' 20:30-31</span></p>
<p class="x" id="FN18"><span class="notemark"></span><a class="notebackref" href="#V42">20:42</a>
<span class="xo">20:42-43 </span><span class="xt">Zabu 110:1; Mahe 2:33-35</span></p>
<p class="x" id="FN19"><span class="notemark"></span><a class="notebackref" href="#V46">20:46</a>
<span class="xo">20:46 </span><span class="xt">11:43; 14:7</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>

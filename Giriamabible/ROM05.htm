<!DOCTYPE html>
<html lang="nyf">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Kilagane Kisha (Kenya) Arumi 5</title>
<meta name="keywords" content="Kilagane Kisha (Kenya), nyf, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Arumi</a></li>
<li><a href='ROM04.htm'>&lt;</a></li>
<li><a href='ROM.htm'>5</a></li>
<li><a href='ROM06.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='s'>Mariho ga at'u enye hachi </div> <div class='p'> <span class="verse" id="V1">1&#160;</span><a href="#FN1" class="notemark"><span class="popup">5:1 3:21-30; Dheri: 3:25-26</span></a>Bai, Mulungu wafuhendya ahachi kwa ut'u wa kuko kukuluhira kwehu. Kwa vizho fudzauya funa dheri na Mulungu<a href="#FN2" class="notemark">*<span class="popup">5:1 Maoro mangine ganaamba, ‘nahukale na dheri na Mulungu.’</span></a> kukirira na Bwana wehu Jesu Masihi.   <span class="verse" id="V2">2&#160;</span><a href="#FN3" class="notemark"><span class="popup">5:2 Nema: 6:14; 2 Akor 6:1; 12:9; Agal 1:6; 5:4; Aefe 2:5-8; 1 P'et 1:10-11; 4:13-14; 5:10, 12; Nguma: Arum 3:23; 5:2; 8:17-18, 17-18; 9:23; 1 Akor 2:7; 2 Akor 3:18; 4:17; Akol 1:27; 3:4; 1 Ath'es 2:12; 2 T'imo 2:10; 1 P'et 5:1</span></a>Kukirira na Jesu Masihi, siswi fwapata ngira ya kuhokerera nema ya Mulungu kwa kukuluhira, na vivi funaishi kahi za nema iyo. Funasikira kufwahirwa zhomu kwa kukala funa th'amaa ya kupata muthalo kahi za nguma ya Mulungu.   <span class="verse" id="V3">3&#160;</span><a href="#FN4" class="notemark"><span class="popup">5:3-5 Jako 1:2-3, 12; 1 P'et 1:5-7</span></a>Na hatha fupataho mateso kidza funafwahirwa vizho. Funahenda vivi kwa kukala funamanya mateso ganafuhendya fudime kuvumirira.   <span class="verse" id="V4">4&#160;</span>Kuvumirira kuku kundahukumaza, na kukumala kuku kundafuhendya fukale na th'amaa na gago fugatharizago.   <span class="verse" id="V5">5&#160;</span><a href="#FN5" class="notemark"><span class="popup">5:5 8:39; Zabu 22:5; Aebu 6:19</span></a>Na th'amaa iyo k'aindafuaibisha bule, kwa kukala Mulungu wafwangiza mahendzoge manji kahi za mioyo yehu kukirira na ye Roho Mweri ariyefup'a.   </div><div class='p'> <span class="verse" id="V6">6&#160;</span><a href="#FN6" class="notemark"><span class="popup">5:6-7 1 P'et 3:18</span></a>Mana Masihi wahufwerera siswi enye dambi kahi za wakathi mudzo. Mana wakathi furihokala fuchere anyonge ndo Masihi arihofufwerera.   <span class="verse" id="V7">7&#160;</span>Ni vikomu zhomu mut'u kumufwerera mut'u mungine hatha akakala ni muhachi. Ela hangine mut'u anadima kujeza kumufwerera mut'u mudzo.   <span class="verse" id="V8">8&#160;</span><a href="#FN7" class="notemark"><span class="popup">5:8 Joh 3:16</span></a>Ela Mulungu wanyesa mahendzoge iye mwenye kwehu siswi kwani wamureha Masihi akifufwerera wakathi furihokala fuchere enye dambi.   <span class="verse" id="V9">9&#160;</span><a href="#FN8" class="notemark"><span class="popup">5:9 1:18; 1 Ath'es 1:10</span></a>Kwa kukala kukirira na yo milatso ya kifwache siswi fwahendywa ahachi, ni lwazu kukala iye andafwakola na k'oro za Mulungu.   <span class="verse" id="V10">10&#160;</span><a href="#FN9" class="notemark"><span class="popup">5:10 2 Akor 5:18-20; Akol 1:20-22</span></a>Kwani furihokala fu mahadhui a Mulungu, Mulungu wafuhendya fupatane naye kukirira na kifwa cha Mwanawe. Vidze vino furizho fudzauya funapatana na Mulungu, si zaidhi kukala uzima wa Masihi undakaza kufuokola?   <span class="verse" id="V11">11&#160;</span><a href="#FN10" class="notemark"><span class="popup">5:11 8:31</span></a>Na si vizho thu, funa raha kahi za Mulungu kukirira na Bwana wehu Jesu Masihi, ariyefupatanisha naye.   </div><div class='s'>Tofauti kahi za Adamu na Jesu Masihi </div> <div class='p'> <span class="verse" id="V12">12&#160;</span><a href="#FN11" class="notemark"><span class="popup">5:12 Mwan 2:17; 3:19; Arum 6:21, 23; 7:9-10</span></a>Dambi yaandza kuhendwa ni mut'u mumwenga haha dhuniani na ikireha kifwa. Ndo at'u osi manafwa, kwa kukala osi mahenda dambi.   <span class="verse" id="V13">13&#160;</span><a href="#FN12" class="notemark"><span class="popup">5:13 4:15</span></a>Kwa vizho kabila ya Sheria kudza, dambi yo were i haha urumwenguni kare. Ela hat'u hariho k'ahana Sheria, k'ahathalwa dambi.   <span class="verse" id="V14">14&#160;</span><a href="#FN13" class="notemark"><span class="popup">5:14 1 Akor 15:21-22, 45-49</span></a>Hatha hamwenga na vizho kifwa chathawala anadamu kulaiza wakathi wa Adamu hatha wakathi wa Musa. Nacho chathawala hatha aryahu mario k'amabandire Sheria dza zho zha Adamu.  </div><div class='p'>Adamu were ni mufano wa iye ariyekala andakudza nyumaze.   <span class="verse" id="V15">15&#160;</span>Ela yo zawadi ya bule ariyoyamboza Mulungu k'aikarakara na yo dambi ariyoihenda Adamu. Vikikala mut'u mumwenga Adamu thu wahenda dambi na akiahendya at'u anji mafwe, h'e seze yo nema ya Mulungu na yo zawadiye ya bule iriyolazhwa kahi za mut'u mumwenga Jesu Masihi, vidze yo k'aindakala nyinji zaidhi dzulu za at'u anji?   <span class="verse" id="V16">16&#160;</span>Kidza zho nema ya Mulungu irizhohenda, k'avikarakara na zho dambi ya mut'u mumwenga irizhohenda. Dambi ya Adamu yafurehera hukumu ya kifwa, ela nema ya Mulungu yo ikifuhendya ahachi, ingahokala were funa dambi nyinji.   <span class="verse" id="V17">17&#160;</span><a href="#FN14" class="notemark"><span class="popup">5:17 Kuthawala: Math' 19:28; 1 Akor 6:2-3; 2 T'imo 2:12; Ugun 20:4, 6</span></a>Bai vikikala dambi ya mut'u mumwenga yahendya kifwa kikithawala at'u osi kukirira na iye mut'u mumwenga; h'e seze ao mandiohokera nema isiyo kipimo kula kwa Mulungu, hamwenga na cho kigerwa cha bule cha uhachi. Vidze o k'amandathawala zaidhi kahi za uzima kukirira na ye mut'u mumwenga, Jesu Masihi?   </div><div class='p'> <span class="verse" id="V18">18&#160;</span>Kwa vizho bai, dza zho dambi ya mut'u mumwenga irizhoreha hukumu dzulu za at'u osi, ndo kihendo kimwenga cha hachi kirichohendwa ni Masihi kiahendyazho at'u osi makale ahachi na kiap'e uzima.   <span class="verse" id="V19">19&#160;</span>Haho chaho, at'u anji mahendywa enye dambi kukirira kwa mut'u mumwenga ariye k'amusikirire Mulungu. Na vivi nazho, at'u anji mandahendywa ahachi kukirira kwa mut'u mumwenga ariyemusikira Mulungu.   </div><div class='p'> <span class="verse" id="V20">20&#160;</span><a href="#FN15" class="notemark"><span class="popup">5:20 4:15</span></a>Sheria yarefwa ili at'u makadime kubanda malagizo ga Mulungu zaidhi. Ela here dambi zirizhokaza kungezeka, nema ya Mulungu isiyo kipimo nayo ikingezeka zaidhi na zaidhi.   <span class="verse" id="V21">21&#160;</span><a href="#FN16" class="notemark"><span class="popup">5:21 6:23</span></a>Kwa vizho bai, dambi yathawala at'u na ikiarehera kifwa. Na vivi nazho, nema ya Mulungu inathawala na inahendya at'u makale ahachi, kidza inaangiza kahi za uzima wa kare na kare kukirira kwa Bwana wehu Jesu Masihi.   </div><ul class='tnav'>
<li><a href='index.htm'>Arumi</a></li>
<li><a href='ROM04.htm'>&lt;</a></li>
<li><a href='ROM.htm'>5</a></li>
<li><a href='ROM06.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark"></span><a class="notebackref" href="#V1">5:1</a>
<span class="fr">5:1 </span><span class="ft">3:21-30; Dheri: 3:25-26</span></p>
<p class="f" id="FN2"><span class="notemark">*</span><a class="notebackref" href="#V1">5:1</a>
<span class="fr">5:1 </span><span class="ft">Maoro mangine ganaamba, ‘nahukale na dheri na Mulungu.’</span></p>
<p class="f" id="FN3"><span class="notemark"></span><a class="notebackref" href="#V2">5:2</a>
<span class="fr">5:2 </span><span class="ft">Nema: 6:14; 2 Akor 6:1; 12:9; Agal 1:6; 5:4; Aefe 2:5-8; 1 P'et 1:10-11; 4:13-14; 5:10, 12; Nguma: Arum 3:23; 5:2; 8:17-18, 17-18; 9:23; 1 Akor 2:7; 2 Akor 3:18; 4:17; Akol 1:27; 3:4; 1 Ath'es 2:12; 2 T'imo 2:10; 1 P'et 5:1</span></p>
<p class="x" id="FN4"><span class="notemark"></span><a class="notebackref" href="#V3">5:3</a>
<span class="xo">5:3-5 </span><span class="xt">Jako 1:2-3, 12; 1 P'et 1:5-7</span></p>
<p class="x" id="FN5"><span class="notemark"></span><a class="notebackref" href="#V5">5:5</a>
<span class="xo">5:5 </span><span class="xt">8:39; Zabu 22:5; Aebu 6:19</span></p>
<p class="x" id="FN6"><span class="notemark"></span><a class="notebackref" href="#V6">5:6</a>
<span class="xo">5:6-7 </span><span class="xt">1 P'et 3:18</span></p>
<p class="x" id="FN7"><span class="notemark"></span><a class="notebackref" href="#V8">5:8</a>
<span class="xo">5:8 </span><span class="xt">Joh 3:16</span></p>
<p class="x" id="FN8"><span class="notemark"></span><a class="notebackref" href="#V9">5:9</a>
<span class="xo">5:9 </span><span class="xt">1:18; 1 Ath'es 1:10</span></p>
<p class="x" id="FN9"><span class="notemark"></span><a class="notebackref" href="#V10">5:10</a>
<span class="xo">5:10 </span><span class="xt">2 Akor 5:18-20; Akol 1:20-22</span></p>
<p class="x" id="FN10"><span class="notemark"></span><a class="notebackref" href="#V11">5:11</a>
<span class="xo">5:11 </span><span class="xt">8:31</span></p>
<p class="x" id="FN11"><span class="notemark"></span><a class="notebackref" href="#V12">5:12</a>
<span class="xo">5:12 </span><span class="xt">Mwan 2:17; 3:19; Arum 6:21, 23; 7:9-10</span></p>
<p class="x" id="FN12"><span class="notemark"></span><a class="notebackref" href="#V13">5:13</a>
<span class="xo">5:13 </span><span class="xt">4:15</span></p>
<p class="x" id="FN13"><span class="notemark"></span><a class="notebackref" href="#V14">5:14</a>
<span class="xo">5:14 </span><span class="xt">1 Akor 15:21-22, 45-49</span></p>
<p class="f" id="FN14"><span class="notemark"></span><a class="notebackref" href="#V17">5:17</a>
<span class="fr">5:17 </span><span class="ft">Kuthawala: Math' 19:28; 1 Akor 6:2-3; 2 T'imo 2:12; Ugun 20:4, 6</span></p>
<p class="x" id="FN15"><span class="notemark"></span><a class="notebackref" href="#V20">5:20</a>
<span class="xo">5:20 </span><span class="xt">4:15</span></p>
<p class="x" id="FN16"><span class="notemark"></span><a class="notebackref" href="#V21">5:21</a>
<span class="xo">5:21 </span><span class="xt">6:23</span></p>

<hr />
</div>
<div class="copyright">

<p align="center"><a href='copyright.htm'>© 2004 WBT</a></p>
</div>
</div></body></html>
